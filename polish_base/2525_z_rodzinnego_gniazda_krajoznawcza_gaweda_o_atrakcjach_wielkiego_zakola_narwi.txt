Ryszard Makowski

Z rodzinnego gniazda krajoznawcza gawęda

o Łasi, Świętej Rozalii, pułtuskim meteorycie oraz wielu innych atrakcjach pogranicza Kurpiowszczyzny

Ostrołęka 2011© Copyright by Ryszard Makowski 2011

Wydanie III, Ostrołęka 2011

ISBN 978-83-89770-XX-X

Wszelkie prawa zastrzeżone. Przedruk i rozpowszechnianie - tylko za zgodą autora

2„jak

mam dziękować Ci wielki Boże i za tą wiosnę i za ten kraj za kwiaty polskie, drzewa i zboże pola i łąki, zielony gaj i za tą moją rodzinną wioskę która wciąż dla mnie jest naj, naj, naj!”

Tę skromną gawędę – pragnę zadedykować swoim rodzicom, nauczycielom, duszpasterzom i mieszkańcom mojej wioski – Łaś z wdzięcznością za to, że nauczyli mnie szanować i kochać Ojczystą Ziemię

Ryszard Makowski Książka ta może być również udostępniona w wersji elektronicznej (w formie E–booka PDF) lub w postaci wygodnego do słuchania Audio–booka (CD–MP3) – po uprzednim skontaktowaniu się z jej autorem: www.rysmak.jasky.pl E–mail: turmak@wp.pl Tel: 799 016 704

3SPIS TREŚCI:

O Łasi – gawęda ..............................................7 Podania i legendy ......................................................27 Propozycje wycieczek ...............................................30

Święta Rozalia.................................................33 Tajemnicza Święta. ...................................................53

O „kamiennym deszczu”. ......................64 Czyżby dotknięcie innej cywilizacji? .......................75

Dodatkowe informacje i wypisy .......82 1. Nasze wioski – pod bombami. ......................82 2. Łaś – wypis z wikipedii ..................................98 Wacław Karłowicz ..................................................102 Jan Abramski ..........................................................104 Stanisław Jan Matysiak ..........................................106

3. Różan – wypis z Internetu. .........................110 4. Maków Maz – wypis z wikipedii: ..............115 5. O Pułtusku – wypis z wikipedii: ................119 6. Ostrołęka – wypis z wikipedii: ...................124

Tu rodzą się wiersze .................................135 4Nad rodzinnym gniazdem chociaż tu nie mam już nic swojego i choć nie stoi już tu mój dom jak uśmiech wiosny zostało w sercu mi coś ciepłego dziecięca miłość do mojej wioski i do tych pięknych rodzinnych stron a więc z nostalgią lotem bociana nad starym gniazdem w promieniach słońca zataczam myślą kolejny krąg i chociaż wioska już nie ta sama tu wciąż zachwyca mnie śpiew skowronka ludzka życzliwość i rześki zapach lasów i łąk dlatego proszę Cię dobry Boże dla mojej wioski o kilka łask proszę o miłość by zawsze rosła tutaj jak zboże by każdy człowiek z pomocą boską cieszył się zdrowiem i żył tu długo miał w oczach uśmiech i szczęścia blask

5Wstęp, czyli – zaproszenie na szlak

Z rodzinnego gniazda wyfruwamy często już we wczesnych latach swego życia. A jednak jak jaskółki, czy bociany – z sentymentem i radością wciąż tam powracamy – aby się trochę wzmocnić, odpocząć i coś cennego znowu dostać na drogę. Tak jest i ze mną! Wszystko co tu teraz napiszę, będzie tylko jakimś skromnym szkicem niezwykle barwnego i drogiego mi obrazu moich rodzinnych stron, który otrzymałem w prezencie na całe życie i schowałem, gdzieś głęboko w swoim sercu i w swojej duszy. Odnawiam go spontanicznie przy każdym powrocie i każdej sprzyjającej okazji. Jest to bowiem obraz nie tylko tej wioski – która jest, ale i tej – której dawno już niema – wioski mojego dzieciństwa i mojej młodości

Bardzo bym chciał, aby ta prosta gawęda oraz dołączone do niej dodatkowe informacje i wiersze były też pewnym wyrazem wdzięczności, za wszystko, co z tego rodzinnego gniazda dotąd otrzymałem i nadal dostaje

Nie zamierzam tu oczywiście pisać jakiejś dokładnej monografii tych terenów – zostawiam to fachowcom. Będzie to raczej sentymentalna gawęda, z licznymi dygresjami, która być może zainteresuje przynajmniej dawnych lub obecnych mieszkańców mojej wioski Łaś, a może – nie tylko ich? Zahaczam tu przecież także o inne sąsiednie miejscowości, z których w sposób szczególny pragnę potraktować szeroko znane na tych terenach sanktuarium Świętej Rozalii. Podaję też trochę istotnych informacji na temat największego na świecie deszczu meteorytów, zwanego – „meteorytem pułtuskim

Chciałbym, aby ta gawęda była także serdecznym zaproszeniem dla osób, pragnących lepiej poznać te malownicze i ciekawe tereny z pogranicza Kurpiowszczyzny

Natomiast dla ludzi autentycznie zakochanych w swoich własnych wioskach – być może będzie to też jakaś dodatkowa zachęta oraz konkretna inspiracja, aby je także opisać

6O Łasi – gawęda Łaś jest jedną z największych i najstarszych wiosek leżących na pograniczu Kurpiowszczyzny w dużym zakolu Narwi. Wyróżnia się też pięknym położeniem i bogatą ludową tradycją

Wioska ta leży na ciekawie uformowanych wzgórzach, przy tzw. "Mazurskim gościńcu", pomiędzy Pułtuskim a Różanem, na krawędzi rozległej wysoczyzny, powstałej w okresie zlodowacenia środkowo-europejskiego. U jej stóp, po stronie północno - wschodniej, leży zielona pradolina, płynącej tu kiedyś, polodowcowej rzeki, a po stronie południowowschodniej, ciągną się torfowe łąki, tzw. biele - pozostałość po jakimś dawnym wielkim starorzeczu. Łąki te, aż do czasów przedwojennej melioracji, były niebezpiecznym trzęsawiskiem, w którym tonęły często zwierzęta i ludzie. Zwłaszcza podczas różnych, dawnych wojen, podstępnie zwabiano tu napastników i zatapiano ich tu razem z końmi i całym wojennym sprzętem

Według miejscowej legendy, w taką zasadzkę wpadł ponoć m.in. pewien oddział Szwedów, podczas pościgu za miejscowym, majętnym szlachcicem. Wszyscy wówczas potonęli w bagnach, a zatopione tam szlacheckie złoto, „jeszcze dziś „świeci” czasem nad łąkami jakimś dziwnym, upiornym blaskiem”, którego ludzie trochę się boją i nazywają tu – świetlikami (chodzi tu być może, o wydzielające się niekiedy z torfu oraz z mogił, bardzo lekkie i blado świecące związki fosforu). W tych bagnach, zatonął też prawdopodobnie słynny „powstańczy jaszczyk" z licznymi kosztownościami i cennymi dokumentami. Mimo ostrych represji Moskali, i usilnych poszukiwań nigdy tej skrzyni nie wyłowiono i Rosjanom nie oddano. Nieżyjący już ostrołęcki etnograf i archeolog - Juliusz Korsak planował nawet kiedyś zorganizować ponowne poszukiwania tego cennego " jaszczyka", z użyciem 7nowoczesnego sprzętu, ale zniweczyła te ambitne plany.

jego

przedwczesna

śmierć

Wioskę Łaś ze wszystkich stron, w niewielkim oddaleniu, otaczają rozległe, mieszane lasy, o bardzo bogatej faunie i florze. W lasach tych żyją między innymi: łosie, wilki, dziki, jelenie i daniele oraz rosną potężne lipy, świerki i sosny, a także okazałe pomniki przyrody – prawie tysiącletnie dęby

Wąskie, kręte ścieżki, prowadząc przez urocze leśne dolinki i strome zbocza, zapraszają do ciekawych wędrówek, spacerów i rozmyślań. Być może dlatego te lasy, niektórzy nazywają tutaj "świątynią dumania"

Łaś, dzięki swemu położeniu ma znakomity klimat i bardzo korzystne nasłonecznienie. Z niektórych wzgórz roztacza się tu piękny, rozległy widok. Są tu też niezłe warunki narciarskie, zwłaszcza do uprawiania narciarska śladowego i biegowego

Być może te lasy i ten znakomity mikroklimat decyduje o tym, że jest to wioska ludzi naprawdę długowiecznych. Z pośród okolicznych wiosek to tu w ostatnich czasach było najwięcej stulatków oraz ludzi dosyć sprawnie funkcjonujących jeszcze grubo po osiemdziesiątce

Wioska jest bardzo stara. W czasach, kiedy to administracyjnie należała do miasta Różan, tj. w XVI w. była już miejscowością wysoce znaczącą. Leżała przecież tuż przy dawnym, bardzo ważnym handlowym szlaku. Ciągnęli więc tędy bogaci kupcy, polskie i obce wojska, zuchwali rozbójnicy, a nawet książęta, biskupi i królowie. Zachwycała się ponoć pięknym położeniem tejże wioski, królowa Bona, podczas podróży, związanej z wizytowaniem swoich zamków w Różanie, Sieluniu i Łomży, a później podziwiał ją także Napoleon Bonaparte. Ten ostatni oczywiście tylko podczas 8wyprawy na Moskwę, bo w drodze powrotnej jadąc tym samym gościńcem, na żadne zachwyty nie miał już ochoty ani nawet czasu

Działające tu z dawien dawna, przydrożne karczmy, słynęły z dobrego miodu, kozicowego piwa, żwawej muzyki i spontanicznej gościnności. Musiały one chyba pracować na szczególnie wysokich obrotach, skoro zatrudniano w nich często i chętnie wielu młodych pomocników nie tylko z Łasi, ale i z wielu innych okolicznych wiosek. Była też tu swego czasu, na skraju lasu taka karczma, której właścicielka miała ponoć aż 24 dzieci. Większość z nich, to były niezwykle urodziwe, rozśpiewane i bardzo wesołe dziewoje, więc nic dziwnego, że owa karczma była wtedy, nie lada atrakcją na tym sławnym, międzynarodowym szlaku

Łaś od wieków szczyciła się też bardzo rzadką w tamtych czasach, swobodą i wolnością. Nie była to bowiem ani wieś szlachecka ani pańszczyźniana. Początkowo była to wioska zarządzana przez pułtuskch biskupów, a potem funkcjonowała przez długie lata, jako tzw. „Królewszczyzna”, a następnie - "Wieś rządowa". W porównaniu z pobliskimi wioskami, Łaś miała więc specjalne prawa i liczne przywileje, a jej mieszkańcy cieszyli się znacznie większą swobodą i byli na ogół zamożniejsi niż ich sąsiedzi z okolicznych wiosek. Po carskim ukazie z połowy XIX wieku – aż 28 miejscowych gospodarzy zdołało tu wykupić ziemię i założyć własne, dość pokaźne gospodarstwa. Ci, których było na to nie stać, zostali niestety tzw. wyrobnikami, żyjącymi znacznie biedniej – głównie ze zbieractwa (w okolicznych lasach) oraz służby i pracy dorywczej u tutejszych gospodarzy. Mimo tego materialnego zróżnicowania i dość wyraźnego podziału, wioska była zawsze „bardzo zgrana” i we wszystkich istotnych sprawach, ludzie doskonale się tu rozumieli i mówili jednym

9głosem. Żyli tu bowiem zawsze ludzie prości i szczerzy, o wysokim poczuciu honoru i godności

Jeszcze do niedawna, zamykanie drzwi przed kimkolwiek, podczas nieobecności domowników, uznawane było jako dziwactwo i wielki nietakt. Można, to było robić, jedynie wtedy, gdy w okolicy kręcili się Cyganie, ale i tak było to zwykle zamknięcie tylko symboliczne, przy pomocy prostego skobelka i patyka. Zresztą Cyganie, ciągnący co roku swymi barwnymi taborami byli nie lada atrakcją, więc mimo ich nieco złodziejskiej natury, przyjmowano ich tu zawsze bardzo życzliwie. Szkoda, że pod tym względem, czasy się tak radykalnie zmieniły i dzisiaj nawet w Łasi, można zobaczyć żelazne sztaby i patentowe zamki

Inną stałą cechą mieszkańców tej wioski oraz całej okolicy, był tu naturalny, głęboki patriotyzm i silne przywiązanie do tradycji, religii i rodzimej ziemi. Tu nigdy, żadnemu zaborcy ani okupantowi, nie udało się pozyskać ani przychylności, ani zaufania tych prostych ludzi. Mimo ogromnych nacisków nie udało się też na tych terenach utworzyć żadnej Spółdzielni Produkcyjnej, ani żadnego PGRu

Totalnym fiaskiem kończyły się też wszelkie akcje i szkolenia propagandowe. Dobrym przykładem może tu być pewien „słynny popis” jakiegoś, partyjnego prelegenta, podczas obligatoryjnego, wiejskiego szkolenia w strażackiej remizie. Ów prelegent, bardzo się starał, udowodnić, że żadnego Boga nie ma, a cały wielki wszechświat i to bogate życie powstało całkiem przypadkowo. Opowiadał o tym z dużym zaangażowaniem i bardzo obrazowo, posługując się przy tym dosyć sprytną maszynką. Kręcąc korbką, mieszał on różne naturalne składniki i wywoływał efektowne błyski i grzmoty, które miały ilustrować te pierwotne, kosmiczne procesy. Trzeba przyznać, że ten ciekawy pokaz, zrobił na słuchaczach duże wrażenie, więc prelegent był coraz bardziej pewny siebie i 10wielce zadowolony. W pewnym momencie wstał jeden ze starszych gospodarzy, podszedł do prelegenta, obejrzał dokładnie tę maszynkę i przenikliwie patrząc prelegentowi w oczy, zadał mu proste pytanie - a kto wtedy kręcił korbą tej kosmicznej maszyny? Prelegent zdębiał, zaczął się jąkać, coś tam wykrzykiwał, żywo machając rękoma, na to ludzie parsknęli głośnym śmiechem i zaczęli bić brawo. Pytanie, może nie było zbyt oryginalne, ale głupkowata mina i reakcja tego kompletnie zaskoczonego prelegenta, była wtedy naprawdę warta obejrzenia

Nasza wioska, ze względu na swe strategiczne położenie, była niestety bardzo często plądrowana i niszczona przez różne obce wojska. Podania głoszą, że szczególnie dużo napastników, a zwłaszcza Szwedów, pochłonęły pobliskie bagna, które wtedy były doskonałą pułapką – o czym już wcześniej tu wspomniałem. Dzisiaj są tam tylko spokojne i malownicze łąki, ale kto wie, co się na prawdę pod nimi kryje, zwłaszcza pod głębokimi pokładami torfu

W Łasi bardzo żywa była też tradycja narodowych powstań. Garnęła się do nich zwłaszcza tutejsza młodzież, a miejscowi chłopi, jak prawie wszędzie na Kurpiowszczyźnie, udzielali powstańcom wszelakiej pomocy, mimo ostrych, rosyjskich represji. Wiele z okazałych, niegdyś starych sosen w tzw. "Łaskim lesie", służyło wówczas Moskalom za szubienice, zwłaszcza w obrębie dwu zarośniętych dziś polan, zwanych Stegnami. Pamiętam, jak moja babka, w dzieciństwie pokazywała mi te polany i powtarzając za swoją matką opowiadała mi różne powstańcze historie. Mieszkańcy naszej wioski, przez wiele lat mieli na karku, kwaterujące tu carskie wojsko i różnych, podsyłanych szpiegów. Buntującej się młodzieży groziła śmierć, Sybir albo dosyć często tu stosowane, przymusowe wcielanie do carskiego wojska i to aż na 25 lat.

11Mimo tych represji i bezpośredniego, wojskowego dozoru, Łaś bardzo skutecznie opierała się rusyfikacji. Działała tu nawet, dobrze zakonspirowana, polska szkoła, mimo, że jej ewentualne wykrycie, byłoby bardzo tragiczne zarówno dla nauczyciela jak i dla wszystkich jej uczniów

Po uzyskaniu niepodległości, mieszkańcy Łasi, nadal chętnie pielęgnowali narodowe tradycje. Pogrzeb znanego tu powstańca o nazwisku Bojarski, był wielką patriotyczną manifestacją, z udziałem władz i wojska, przywołującą żywą pamięć tamtych trudnych i chwalebnych dni

W latach międzywojennych Łaś była bardzo ludną i wesołą wiosko. Tu krzyżowały się często szlaki okolicznej młodzieży i tu prężnie działała własna strażacka orkiestra, którą przez szereg lat prowadził znakomity kapelmistrz – Stanisław Wiśniewski z Pułtuska. Co roku w wakacje przyjeżdżało do Łasi wielu wczasowiczów, głównie z Warszawy. Ulubionym miejscem letnich spotkań ówczesnej młodzieży była piaszczysta skarpa i łąka nad stawem, który wtedy był dużo większy niż dzisiaj, dość głęboki, okrągły i ciekawie położony u stóp pagórkowatego, starego lasu. Nad tym stawem często organizowano tzw. "majówki", czyli potańcówki na świeżym powietrzu. Całonocne „tańce pod gwiazdami”, odbywały się zwykle w obrębie odpowiednio przygotowanego koła, udekorowanego wbitymi w ziemię brzózkami oraz rozwieszonym, wokół, rześko pachnącym tatarakiem. Takie sympatyczne majówki, były organizowane tu także w naszych powojennych czasach, mimo, że funkcjonuje też we wsi, normalna, strażacka remiza. Widocznie urok, takiego tańca pod gwiazdami, w ciepłe, letnie noce jest bardziej pociągający i romantyczny

szkoła

12

Bardzo mocnym atutem mojej wioski była też zawsze W czasach zaborów, było to tylko, jak jużwspomniałem, bardzo ryzykowne, tajne nauczanie. Po uzyskaniu niepodległości, nauka nadal odbywała się jeszcze przez kilka lat w domach prywatnych. Ale już w 1933 roku oddano do użytku okazały budynek nowej szkoły, który mimo wojny i różnych politycznych i gospodarczych zawirowań, przetrwał do dziś. Tą szkołę, swoimi rękoma, pod fachowym nadzorem, wybudowali z własnej inicjatywy mieszkańcy Łasi oraz trzech innych, okolicznych wiosek: Rostek, Kaptur i Tłuszcza. Stanęła więc ona przy szosie pod lasem, na pograniczu tych czterech wiosek, w odległości 2-3 km. od każdej z nich. Było to rozwiązanie kompromisowe, ekonomicznie bardzo wtedy opłacalne ale niezbyt wygodne, zarówno dla dzieci jak i dla nauczycieli. Trzeba tu jednak podkreślić, że w tamtych czasach , była to naprawdę jedna z najładniejszych szkół, zbudowana społecznie, bardzo solidnie i w niezwykle szybkim tempie

Szkoła w Łasi, od samego początku zasłynęła z bardzo wysokiego poziomu nauczania. Przed wojną, przodującymi nauczycielami było tu małżeństwo Jurczyńskich. Zwłaszcza pani Jurczyńska, która po śmierci swego męża, sprawowała aż do wojny funkcję kierownika tejże szkoły, cieszyła się tu szczególnie wysokim autorytetem i uznaniem wśród uczniów i mieszkańców owych wiosek. Szkoła pełniła wtedy nie tylko funkcje czysto oświatowe, ale była także cennym ośrodkiem wiejskiej kultury. Organizowano w niej liczne przedstawienia, zabawy i występy. Ogromną wagę przywiązywano do wychowania patriotycznego. Z tego pięknego okresu przetrwało w pamięci uczniów tej szkoły jeszcze wiele ciekawych piosenek i wierszy. Jednym z nich, jest cytowany tu, szczególnie wzruszający wiersz o mogile nieznanego żołnierza. Dostałem go od mojej matki, która bardzo go lubi i często recytuje

Podczas przedwojennej ministerialnej wizytacji, pracę tej szkoły oceniono bardzo wysoko i na podsumowaniu stwierdzono, że tylko jedna z warszawskich 13szkół żydowskich, zaprezentowała podobnie wysoki poziom i podobne zaangażowanie zarówno uczniów jak i nauczycieli

Podczas okupacji szkołę oczywiście zamknięto, choć ciche nauczanie mimo śmiertelnego zagrożenia trwało we wsi nadal. Wraz z nadejściem frontu, radykalnie zmieniło się przeznaczenie tego mocnego i peryferyjnie położonego budynku. Po wysiedleniu mieszkańców z wioski, stał się on bowiem schronieniem dla kilku rodzin podczas ciężkich walk i licznych bombardowań na tym terenie. Mimo, że cała moja wioska, została doszczętnie zniszczona, budynek szkoły szczęśliwie ocalał i zapewne też ocalił nie jedno ludzkie życie

Chwile wielkiej grozy przeżyli tu kiedyś, ciasno stłoczeni ludzie, kiedy to przez okno wleciał do nich granat. Jedynie przytomność umysłu i szybki refleks pana Stanisława Lipki uratował wtedy wszystkich przed niechybnym kalectwem lub śmiercią. Zdążył on bowiem do tego furkoczącego granatu gwałtownie doskoczyć i wyrzucić go za okno, gdzie natychmiast się rozerwał. W trakcie najcięższych walk, w szkole tej funkcjonował wojenny szpital. Umieralność rannych była tu chyba bardzo wysoka, gdyż w pobliżu na polu państwa Samorajskich zorganizowano wtedy specjalny, żołnierski cmentarz, dla tych co tu zmarli lub polegli. Jeszcze wiele lat, po zmianie miejsca ich pochówku, na rosnącym tutaj życie można było wyraźnie zauważyć liczne kępy znacznie ciemniejszego i wyższego zboża, ułożone w długie cmentarne szeregi, nieistniejących tu już grobów radzieckich żołnierzy. Wielu natomiast poległych tutaj Niemców, pochowano na sąsiednim polu państwa Pogorzelskich

Po wojnie nasza szkoła nadal z powodzeniem pełniła swoje funkcje oświatowe i kulturotwórcze. Oprócz zwykłego nauczania, przez kilka lat prowadzono tu także dokształcanie dorosłych, dzięki czemu, ci ludzie którym dzieciństwo i naukę tak brutalnie przerwała wojna, mogli teraz uzupełnić swoje 14podstawowe wykształcenie, i to bez względu na wiek. Znowu zatroszczono się o bardzo wysoki poziom nauczania. Pierwszym po wojnie nauczycielem i kierownikiem tej szkoły był pan Ślusarski. Z pośród bardzo wielu pracujących tu po wojnie nauczycieli, w mojej, a jestem przekonany, że nie tylko w mojej wdzięcznej pamięci pozostaną na zawsze tacy wspaniali ludzie, jak: Władysław Szumiński, Ryszarda Olender, państwo Stanisław i Zofia Paczyńscy, oraz pani Teresa Kamińska i pani Henryka Brzdękiewicz. Bylli to naprawdę wspaniali nauczyciele, których zawsze bardzo ciepło wspominam i których we własnej pedagogicznej pracy, starałem się często naśladować

Zwłaszcza nasz kierownik - Władysław Szumiński był nie lada oryginałem i świetnym matematykiem. Fascynowało go wiele różnych rzeczy, takich np. jak: pszczoły, Kurpiowszczyzna czy - Syberia. Swymi rozległymi zainteresowaniami, potrafił też zarazić innych, więc bardzo go ceniliśmy, chociaż zawsze nam stawiał bardzo zaniżone oceny

Oceny te jednak miały wysoką rangę w okolicznych szkołach średnich, gdzie jako matematyk był on bardzo znany i ceniony

Jednym z jego uczniów jest dziś znany nie tylko w Polsce, ale również w świecie, znakomity matematyk, nasz szkolny kolega z sąsiedniej wioski Kaptury - Stanisław Matysiak

Najbardziej ulubioną nauczycielką była jednak nasza wychowawczyni - pani Ryszarda Olender. Ją też interesowało niemal wszystko i na każdy temat mogła zawsze nam wiele powiedzieć, co nieco przy tym fantazjując. Robiła z nami bardzo ciekawe wędrówki po okolicy, często z pokonywaniem różnych terenowych przeszkód, co zawsze miało posmak emocjonującej przygody. Myślę, że swoje wciąż żywe zainteresowanie survivalem i turystyką kwalifikowaną, zawdzięczam panu Szumińskiemu i właśnie jej. Jestem też przekonany, że to właśnie ona była dla mnie i tylko dla mnie tym pociągającym przykładem wspaniałego nauczyciela, którego chciałem po 15swojemu naśladować, wybierając taki sam zawód. Tego wyboru nigdy nie żałowałem, więc dzięki jej za to i dzięki tym wszystkim wspaniałym nauczycielom, którzy mnie w tej szkole uczyli, i to nie tylko zwykłych przedmiotów, ale także – życia

Sympatyczną tradycją tejże szkoły były też powroty do niej jej dawnych absolwentów - oczywiście w roli nowych nauczycieli. Mogę tu wymienić przynajmniej trzy takie osoby: pani Rutkowska, która przez wiele lat była tu dyrektorem, Sławomir Gos - mój kolega z tej samej klasy – żywo zainteresowany historią naszej wioski, oraz moja siostra - Irena Jankowska. Myślę, że to bardzo wzruszające i piękne pracować w tej samej szkole, w której się kiedyś nie tylko uczyło, ale też i nieźle rozrabiało, będąc jej uczniem. Ja też w tej naszej szkole trochę pracowałem, ale niestety tylko we śnie. Był to jednak sen tak ciekawy i żywy, a przy tym kilkakrotnie się powtarzający, że na pewno będę go długo pamiętał. Pamiętał też będę bardzo dokładnie owe „wielkie szkolne miłości”, którymi "tak się zadziwiłem, bo po raz pierwszy właśnie, jak w jakiejś pięknej baśni - niezwykłe te odczucia - spotkałem i odkryłem"

O ile z wielką radością wspominam zawsze tamtą naszą szkołę, o tyle myślę o niej ze smutkiem, widząc jak teraz stoi ona mocno podniszczona, obdrapana, zupełnie cicha i pusta

Serce się kroi. Zamknięto ją bowiem z powodu niżu demograficznego, nowej rejonizacji i ponoć "ekonomicznej konieczności". W najbardziej ucywilizowanych krajach świata, wielkim dydaktycznym marzeniem są takie właśnie małe, przyjazne uczniom szkoły, ale u nas jest odwrotnie - u nas preferuje się koszmarne molochy, gdzie rzetelna pedagogika tak ostro ściera się z pospolitą patologią

Pisząc bardzo sentymentalnie o swej rodzinnej wiosce Łasi, jak to już zaznaczyłem na początku, nie silę się na naukowe opracowanie jej bogatej historii. Jest to bowiem zadanie nie dla jej miłośnika , ale dla obiektywnego i 16wnikliwego fachowca. Mimo to, zahaczam tu czasem o szczególnie ciekawe lub dramatyczne dzieje tej ziemi i jej mieszkańców, gdyż bez tego, ta moja spontaniczna gawęda, byłaby zawieszona w jakiejś wielkiej historycznej próżni

Oprócz lat pięknych, pomyślnych i ciekawych, moja wioska przeżywała oczywiście czasy bardzo trudne, a nawet tragiczne. Takim czasem był tu na pewno okres ostatniej wojny. Niemcy, jak wiadomo nie lubili takich ludnych i aktywnych wiosek. Wyczuwali w nich przecież stałą tendencje do buntu i bardzo realne zagrożenie

Już w pierwszych dniach września 1939 r tuż za pierwszymi niemieckimi żołnierzami którzy próbując zdobyć minimum zaufania, częstowali ludzi czekoladą i papierosami pojawili się fanatyczni hitlerowcy w czarnych mundurach, z trupimi czaszkami na czapkach. Ci już nie rzucali papierosów ani czekolad, którymi zresztą i tak demonstracyjnie pogardzano, ale ostro zabrali się do totalnej pacyfikacji. Wyciągnięto z domów wszystkich mężczyzn i umieszczono ich stodole miejscowego gospodarza, pana Franciszka Lisieskiego. Cały ten budynek obłożono słomą i przygotowano duży zapas benzyny. Nie trudno było się domyśleć, że czeka tu wszystkich straszna śmierć w płomieniach. Z podsłuchanych rozmów (niektórzy ludzie znali tu dosyć dobrze język niemiecki) jasno wynikało, że Niemcy zamierzają wkrótce spalić całą wieś, a tych co by jakoś ocaleli – dobić lub wysiedlić. Mężczyźni tylko cicho się modlili, czekając na niechybną śmierć, ale kobiety były tym wszystkim bardzo zszokowane i przerażone, więc głośno rozpaczały. Jednak ani ich głośny płacz ani błagalne prośby, nie robiły na Niemcach żadnego wrażenia. Wydawało się, że wszystko jest już przesądzone i wkrótce dojdzie tu do ogromnej tragedii. A jednak... a jednak w ostatniej chwili, z niewyjaśnionych do końca przyczyn odwołano tą krwawą akcję

Podobno nagle zjawił się tu jakiś wysokiej rangi niemiecki 17oficer, który podczas pierwszej wojny był tu ranny i zapamiętał, że wówczas ludzie z tej właśnie wioski udzielili mu życzliwej pomocy. To on według tej wielce prawdopodobnej wersji odwołał ten straszny rozkaz i ocalił życie uwięzionych tu ludzi. Zginął wtedy tylko jeden człowiek – miejscowy wójt – Stanisław Gos, którego Niemcy schwytali na polu i wkrótce rozstrzelali w pobliskich olszynach. Jako czynny niegdyś żołnierz, przeżył on szczęśliwie pierwszą wojnę, niemiecką niewolę, a także wojnę polsko – bolszewicką, a zginął nieopodal własnego domu, w swej rodzinnej wiosce, w której był kiedyś sołtysem. Po zabiciu wójta i tym zaskakującym odwołaniu akcji pacyfikacyjnej, uwolniono kilku starszych ludzi, a resztę wywieziono do Prus na tzw. przymusowe roboty

Mimo tego przerażającego przeżycia i tak dramatycznej akcji profilaktycznej, wielu mieszkańców Łasi zaangażowało się jednak czynnie w działalność konspiracyjną. Podczas okupacji działała tu placówka AK, która wchodziła w skład kompanii „Czarnego” z Chrzanowa. Akowcy ci brali m.in. udział w brawurowej akcji odbijania z aresztu w Szelkowie – komendanta obwodu AK Maków Maz. – Aleksandra Piasecznego. Prowadzono też różne akcje sabotażowe. Tutaj jak zawsze, mocno wierzono w ostateczne zwycięstwo i mimo ciągłego zagrożenia, częstych kontroli i godziny policyjnej, młodzież cały czas próbowała trzymać się razem i żyć swoim własnym, młodzieńczym życiem. To było naprawdę imponujące

Dla stacjonujących w pobliskim Rzewniu żandarmów, dużym problemem były częste ich wyjazdy do Makowa

Musieli bowiem jechać przez duży las, więc panicznie bali się partyzantów. Postanowili więc zbudować nową drogę, która przebiegała by odkrytym terenem przez dobrze kontrolowane wioski oraz znacznie już osuszone bagna.

18Ta tzw. "Rzewieńska droga", to prawdziwa Kalwaria okolicznych Żydów. Budowali ją oni w strasznych warunkach, pod ogromną presją brutalnych ciosów i śmiertelnych strzałów hitlerowskich zbirów. Dochodziło tu często do ciężkich wypadków i okaleczeń. Wówczas Niemcy albo dobijali tych nieszczęśliwych pechowców, albo kazali zakopywać ich tu żywcem, na oczach ich rodzin i współtowarzyszy. Miejscowa ludność, bardzo głęboko przeżywała ten żydowski, wielki dramat i na różne sposoby próbowała pomagać tym nieszczęśnikom, ale było to niesłychanie trudne, bo każdemu, kto im podał nawet kromkę chleba, albo szklankę wody, groziły tortury, wysyłka do obozu lub śmierć. Zresztą i Polaków Niemcy traktowali tu bardzo okrutnie. Jednego z najzdolniejszych młodzieńców z naszej wioski - Witolda Wasilewskiego, zamordowano gdzieś na przymusowych robotach, a jego bardzo cichego i spokojnego brata - Henryka, żandarmi dosłownie zatłukli kijami we własnej zagrodzie, na oczach jego matki. Za co? - Za nic - byli po prostu pijani i zrobili sobie taką bestialską zabawę. Niemcy wywieźli też do Ostrołęki i tam zakatowali pana Romana Kuchtę razem z dwoma jego synami. Była to bardzo biedna rodzina, więc czasem po kryjomu polowali oni na zające i to już wystarczyło, aby wszystkich skazać na tortury i śmierć. Panem życia i śmierci był wówczas w Ostrołęce zagorzały hitlerowiec –niejaki Boger

Dał się on później poznać, jako jeden z największych katów Oświęcimia. Jego pomysłem były np. tzw. huśtawki Bogera oraz wiele innych przemyślnych narzędzi tortur

Stacjonujący w Rzewniu żandarmi byli naprawdę bardzo nikczemni. Wielu ludzi utraciło przez nich zdrowie lub życie. Dotyczy to także mojej rodziny. Mordowali nawet zupełnie niewinne dzieci, często na oczach ich rodziców. Co i rusz ginęli tu ludzie, a to za kontakt z Żydami, a to za zabicie świniaka, a to za naruszenie godziny policyjnej, albo.... za nic zabijali bowiem także dla wprawy albo dla zabawy. Po prostu 19tacy oni byli. Bestie, nie ludzie. Jeszcze dziś, po tak wielu latach, dobrze się tu pamięta różne ich zbrodnie, oraz złowrogie nazwiska, takie jak: Klump, Copa, Chrost, Kraszewski, Cymek, Kosko, czy - komendant, którego prawdziwego nazwiska chyba nikt, nigdy tu nie znał

Zdarzały się jednak czasem zasługujące na uwagę wyjątki. Przez pewien, krótki czas stacjonował w Rzewniu żandarm, o nazwisku Zimerman. On podobno, w przeciwieństwie do innych żandarmów, ujawniał często ludzkie uczucia i miękkie serce. Nie zrobił nikomu tu żadnej krzywdy i nikogo nie wydał swoim zwyrodniałym kolegom. Oczywiście nie podobało się to jego zwierzchnikom i wkrótce odesłano go na front wschodni. Nie wiadomo czy przeżył, ale wiadomo, że wyjeżdżając na tą niebezpieczną służbę, ze łzami w oczach żegnał się z Polakami, życząc sobie i im szybkiego zakończenia tej strasznej wojny, która, jak mówił - nikomu nie jest potrzebna. Myślę, że o takich ludziach też powinniśmy pamiętać, nawet jeśli formalnie byli naszymi okupantami

Szkoda, że takich właśnie Niemców było wtedy tak niewielu

Pod koniec wojny w latach 1944 – 1945 , zarówno w samej Łasi jak i całej tej okolicy toczyły się bardzo ciężkie walki. Rosjanie gwałtownie nacierali z tzw. Przyczółka Różańskiego, położonego w dużym zakolu Narwi w okolicach wsi Brzuze i Drozdowo. Mieli do pokonania rozległą płaską dolinę, narażoną na dogodne bombardowania i ostry artyleryjski ostrzał z dobrze umocnionych lesistych wzgórz, wioski Łaś i Chrzanowo. W tej sytuacji bój był tu bardzo zażarty (szczególnie w dniach 10–11–12 października 1944r), a moja wioska kilkakrotnie przechodziła z rąk do rąk. W trakcie tych walk i bezpośrednio po nich Łaś została doszczętnie zniszczona. Wszystko czego jeszcze nie strawił ogień lub bomby, zostało rozebrane i wywiezione do lasu, na budowę nowych schronów, dróg i bunkrów.

20Ocalał jedynie solidny budynek szkoły i jedna wiejska chałupa państwa Górków, za tzw. Dunajem. Zniszczono też wielowiekowy, piękny las, który był cenną ozdobą tej wioski i częstym schronieniem dla jej dawnych mieszkańców i powstańców. Po wycięciu dorodnych drzew, jego liczne wzgórza, zamieniono na stanowiska ogniowe. Wykopano tu wiele strzeleckich i czołgowych rowów, urządzono bardzo liczne schrony i ziemianki, po których wyraźne ślady są dobrze widoczne jeszcze dziś

Miejscowa ludność, kryła się przed licznymi bombardowaniami, najpierw w polu, w doraźnie przygotowanych rowach i ziemiankach. Te rodziny, które schroniły się w takich, bardzo pomysłowo usytuowanych wykopach w tzw. obiedżni – przeżyły te pierwsze silne naloty, w dużym strachu, ale szczęśliwie. Z pośród innych mieszkańców naszej wioski, chroniących się wtedy w niewielkich zagajnikach na tzw. Odpadach, niestety kilka osób tragicznie zginęło. Potem wszystkich przymusowo wysiedlono i następne walki i naloty nasi mieszkańcy przeżywali już w bardzo różnych stronach – większość – w okolicy Wąskiego Lasu, Makowa i Chilin. Po powrocie z tzw. "dziadówki", czyli ucieczki lub przymusowego wysiedlenia, zastali tu oni widok, którego długo nie mogli zapomnieć. Wszystko było doszczętnie zrujnowane i spalone. Trupy leżały na podwórkach i polach, jak snopy po żniwach. Wszędzie groziły śmiercią liczne miny i niewypały. Nie było gdzie mieszkać , nie było co jeść, ani nawet co pić, bo studnie też były zniszczone

Zapanowała więc tu po wojnie najpierw ogromna rozpacz i przerażenie, a potem wielka bieda. Bardzo szybko, po pierwszym szoku, pojawiła się też nieugięta wola przetrwania

Wytężoną pracą, z nadzieją i wiarą, dosyć szybko odbudowano tą jedną z najbardziej zniszczonych, mazowieckich wiosek. Dziś jest ona znowu bardzo piękna i pełna życia, a ludzie jak dawniej - bardzo ją cenią i szczerze kochają

21Nasza wioska, choć nadal ciekawa i piękna, to jednak jest już zupełnie inna od tej, którą tak żywo jeszcze pamiętam. Nie słychać już tu, podczas żniwa, charakterystycznego szczeku kos, nie widać pięknie powiązanych snopów, mało gdzie stawia się jeszcze tzw

dziesiątki. Na polach nie spotyka się już koni, nie słychać głośnych śpiewów, a podczas wykopek, nie uwijają się tu żwawo liczni zbieracze. Zanikła, tak cenna kiedyś sąsiedzka pomoc i wesołe, wspólne ucztowanie po skończonej pracy

Radykalnie zmieniły się też nasze, wciąż piękne łąki. Nie kopie się tu już torfu. Inaczej wyglądają sianokosy. Dzieci nie wypasają już krów i nie bawią się przy tym w przeróżne wspólne zabawy. A przecież ta tzw. Pasionka, była kiedyś taka piękna i przyjemna. „Pilnując” te owce i krowy, biegało się po wszystkich pastwiskach, odwiedzało koleżanki i kolegów z całej naszej i nie tylko naszej wioski, piekło ziemniaki, zbierało się grzyby i jagody, a w torfowych stawach oprócz wesołej kąpieli, na prymitywne wędki łowiło się małe karaski i dorodne szczupaki. Czasem na tych łąkach czytało się też różne książki i odrabiało lekcje. To tam na bielach, od starych ludzi, którzy tam także pasali swoje krowy, uczyliśmy się wielu cennych rzeczy, w tym także historii. Przy wspólnych ogniskach, opowiadali nam pięknie i szczerze o Piłsudskim, o „bolszewickiej wojnie, o Armii Krajowej, o Sikorskim, Andersie itp., a były to przecież w tamtych czasach tematy programowo pomijane lub wręcz zakazane

Jakże inaczej wyglądały też ówczesne zimy. Wciągu dnia, nasze wzgórza tętniły życiem. Dzieci zwykle aż do późnego wieczora zjeżdżały na własnoręcznie robionych sankach, na kiju, lub na różnych innych wynalazkach, a na stawie robiono wtedy tzw. krętawkę. Tylko nieliczni mieli wtedy prawdziwe narty lub łyżwy.

22Bardzo ciekawe i to dla wszystkich, były też te długie, zimowe wieczory. Ludzie z całej wsi schodzili się wtedy do kilku, tradycyjnie już jakoś ustalonych kilku domów i spędzali tam czas bardzo wesoło. Grano w karty, czasem tylko dla zabawy w tzw. „woza”, a czasem też grano w „oczko”, w „tysiąca” lub w „beta” – hazardowo, czyli -„ na pieniądze”

Kobiety zwykle „robiły wtedy swetry na drutach”, a nieraz też wspólnie kroiły kapustę lub darły pierze. Podczas takich wspólnych, sąsiedzkich wieczorów często także śpiewano, żartowano i opowiadano różne dziwaczne historie, najczęściej o duchach lub wojnie. Pilnie też słuchano radia, zwłaszcza „Głosu Ameryki”, Radia Londyn i „Wolnej Europy”. Bardzo cennym zwyczajem, było też sąsiedzkie, głośne czytanie wypożyczanych książek. We wsi działały wówczas dwie biblioteki – jedna – szkolna, z licznymi książkami nie tylko dla dzieci, ale także dla dorosłych i druga – z tzw. ruchomym księgozbiorem, będąca filią biblioteki gminnej. Tą pierwszą prowadzili oczywiście nasi nauczyciele, a tą drugą – przez wiele lat - pani Górczyna. Systematycznie naszą wioskę odwiedzało też objazdowe kino. W późniejszych latach w Łasi powstała także klubokawiarnia, która obok szkoły, „Ochotniczej Straży Pożarnej” i „Koła Gospodyń Wiejskich”, stała się kolejnym czynnikiem silnie integrującym wiejską społeczność

Prowadziła ją przez szereg lat pani Marianna Stworzyjanek

Często w zimie – w tzw. „białym karnawale”,a także i w innych porach roku, organizowano w naszej remizie, zarobkowe zabawy taneczne, czasem ze specjalnym przedstawieniem lub loterią. Dochód z nich był zawsze skrupulatnie rozliczany i przeznaczany na jakieś konkretne, wiejskie potrzeby

Niezwykłym autorytetem cieszył się tu oczywiście Kościół i miejscowi księża. Zwłaszcza ksiądz – Romuald Biedrzycki, zyskał tu ogromną popularność. O jego niezwykłej sile – krążyły legendy. Sam widziałem, jak kiedyś na odpuście, widząc, że milicjanci nie radzą sobie z chuliganami, wziął od 23jednego z nich milicyjną pałkę i bardzo szybko i sprawnie zaprowadził porządek. Ci wyrośnięci osobnicy widząc, że ten ksiądz w sutannie, wcale nie żartuje, tylko tłucze ich po plecach całkiem solidnie, szybko spuścili z tonu i zaczęli po prostu uciekać. Ksiądz potem tylko dobrodusznie się uśmiechnął, pomachał im na pożegnanie ręką i oddał pałkę zdumionym milicjantom. Ksiądz Biedrzycki miał też niezwykłe poczucie humoru i robił często różne kawały, także swym kolegom księżom. Jego proste lecz bardzo emocjonalne kazania i nauki były dla nas wszystkich doskonałą szkołą charakterów i nasza wioska jak i cała szelkowska parafia, bardzo wiele mu zawdzięcza

Łaś z dawien dawna, miała też swoich wielkich oryginałów. Warto tu wspomnieć przynajmniej jednego z nich, niejakiego – „Wuja Marcyjanaka”. Był to bardzo sympatyczny dziwak, którego dobrze znała cała okolica

Pochodził z bogatej rodziny, ale szybko wyzbył się swojego majątku. Żył bardzo prosto, a nawet biednie. Nosił kolczyki (w tamtych czasach był to wielki ewenement), staromodny kapelusz i często zakładał kolorowe sukienki. Był zawsze wesoły i życzliwie uśmiechnięty. Wciąż wędrował z wioski do wioski lub beztrosko sobie spacerował po polach i lesie. Niczym Święty Franciszek, z całą przyrodą był za pan brat, i przed nim ponoć także ani ptaki, ani zające wcale nie uciekały. Mimo sędziwego wieku, nigdy nie okazywał zmęczenia, sypiał często pod gołym niebem, nie bał się chłodu ani upałów, jadał bardzo skromnie i nigdy na nic, ani na nikogo nie narzekał. Miał doskonałą pamięć. Lubił opowiadać przeróżne anegdoty, a przy tym zawsze sobie trochę „pokiepkował” (pożartował). Potrafił też wykonywać rozmaite, fachowe prace, ale przy tym nigdy się nie spieszył. Jego ulubionym zajęciem było tzw. czyszczenie studni. Potrafił się wtedy tak sprytnie schować, za niebezpiecznie popękane betonowe kręgi, że wcale nie było go widać. Trzeba było wówczas długo i bardzo grzecznie go prosić, 24aby z tej kryjówki wreszcie wylazł i nie przedłużał tego „swojego cudu”. Miał on bardzo wysokie poczucie honoru

Pracował najczęściej zupełnie za darmo i przyjmował jedynie takie datki w naturze, które mogłyby się ewentualnie przydać w kościele, który w swoich marzeniach, całe życie budował

Ludzie traktowali go z humorem i dużą życzliwością. Był to człowiek legenda. Wszyscy nazywali go tu wujem. Nikt, nigdy nie był pewny i nikt, nigdy się nie dowiedział, czy ten oryginalny wędrowiec był po prostu psychicznie chory, czy też może był aż tak mądry, że w tych zagonionych czasach, potrafił znaleźć swój własny, znacznie ciekawszy, zdrowszy i spokojniejszy sposób na życie

Nawet najpiękniejsza wioska byłaby zimna i smutna, nawet mimo swoich oryginałów, bez aktywnej i pełnej zapału młodzieży. Mimo powojennej biedy i licznych wyjazdów na tzw. „lekki chleb” do miasta, młodych i aktywnych ludzi tu nigdy nie brakowało, a różne spotkania i wiejskie zabawy, chociaż czasem kończyły się zwykłą bijatyką, były dla wszystkich ciekawą atrakcją i okazją do poznawania wciąż nowych koleżanek i kolegów, czasem nawet z bardzo odległych terenów. Większość naszej młodzieży uczęszczała wówczas do różnych szkół, ale w ferie, wakacje, niedziele i święta, znowu wszyscy byli razem. Znów było głośno, przyjemnie i wesoło

A teraz? Nie wiem – nie jestem już młody, ale myślę, że telewizja i komputer zrobiły swoje, ale przecież zawsze można coś ciekawego wymyślić, zawsze coś zorganizować i utworzyć wspaniałą, czysto młodzieżową lub sąsiedzką wspólnotę

Bardzo na to liczę i szczerze tego wszystkim życzę

A miłość? To - najpiękniejsze, z ludzkich uczuć – oczywiście jest i była ona tutaj zawsze! Nie przygaszała jej bieda, ani zabory, nie tłumiła wojna. Dziś także nie zastąpi jej żadna polityka, ani żaden komputer, czy Internet. Ludzie 25zawsze się kochają i wciąż wspominają swoje młode lata

Takich pięknych wspomnień, słucham zawsze z podziwem i nostalgią. Każda prawdziwa miłość jakoś człowieka uszlachetnia i coś cennego zostawia w sercu na całe życie

Skoro jest to tylko bardzo subiektywna i sentymentalna gawęda, to myślę, że i w tym ciekawym temacie, mogę pozwolić sobie na pewne, dość osobiste akcenty. Kiedyś jedna z dziewcząt – Stasia, powiedziała mi, że „miłość jest wdzięcznością za szczęście’. Pięknie powiedziane! Jeśli tak, to w tym czysto aksjologicznym sensie, chyba nadal ją kocham i kocham wszystkie swoje dawne sympatie. Przecież każdej z nich jestem naprawdę bardzo wdzięczny za wszelkie wspaniałe przeżycia i za każdą piękną chwilę. Do tej refleksji zapewne jeszcze powrócę, przy okazji kilku swoich wierszy, napisanych właśnie tu – na ojczystej ziemi. Są one bowiem sentymentalnym przejawem wdzięczności za to, że mogłem tu kiedyś mieszkać, pracować, bawić się i uczyć, a także... kochać te sympatyczne dziewczyny, których „imiona wyryte w sercu – ciągle tam są”

Najbliższą mi osobą, mocno związaną z tą ojczystą ziemią - jest jednak i zawsze będzie - moja kochana żona – Jadzia! Za każdym razem, kiedy tu przyjeżdżam, ta moja miłość do własnej żony, w tak pięknym i przyjaznym otoczeniu – jak gdyby na nowo zakwita i wzrasta; ożywia najpiękniejsze wspomnienia i rodzi wciąż nowe wiersze. Dlaczego? Bo swoją żonę poznałem co prawda w odległym ok. 100km stąd – Działdowie, ale zakochałem się w Niej wówczas, kiedy była gościem naszego domu, czyli właśnie tu – w mojej rodzinnej wiosce – w Łasi.

26Podania i legendy Zarówno sama wieś, jak i jej najbliższe okolice, słyną z bogatych skarbów ludowej kultury, jakimi są oryginalne podania i ciekawe legendy. Wiele z nich już zapomniano, z niektórych pozostały jedynie fragmenty, umierają bowiem starzy ludzie, a wraz z nimi umierają też podania i legendy. Z dużym zamiłowaniem gromadził je kiedyś, długoletni kierownik miejscowej szkoły – Władysław Szumiński. Wraz z jego śmiercią i śmiercią tych, których on dobrze znał i chętnie słuchał – odeszła pewna epoka, której przywołać się już nie da

Niektóre jednak podania i legendy mimo pędzącego czasu, w ludzkiej pamięci, jakoś przetrwały i można je tu przynajmniej zasygnalizować lub przypomnieć. Oto kilka z nich: 1) O dziadku, który wciąż łaził i łaził tu po wsi, wcale nie wiedząc gdzie jest, gdyż na pytanie, jaka to wioska, każdy mu odpowiadał: „Łaś dziadku – Łaś”

2) O brodatym łosiu – leśnym królu tych ziem. Od niego, czyli faktycznie od łosia, pochodzi zresztą nazwa tej wioski. Na starych mapach – rzeczywiście widnieje tu nazwa – Łoś. Według innych danych, jej nazwa pochodzi jednak od płynącej tu niegdyś rzeki – Łasa

3) O niedyskretnej babie, która kiedyś nieostrożnie „wypaplała”, gdzie znajdują się, odkryte przez jej męża, duże pokłady soli. (ponoć w lesie, niedaleko stawu). Być może, chodziło tu o jakiś rzeczywisty, wojenny lub powstańczy magazyn, tego bardzo cennego wówczas produktu

4) O „diabelskich biesiadach”, niegdyś systematycznie urządzanych przez ludzi, którzy zaprzedali swoją duszę diabłu

Jeden z takich biesiadników, miał podobno piękną karetę na 27złotych kołach. Pędząc kiedyś tą karetą z tzw. „Abramskiej Góry”, zgubił te złote koła. Miejscowi ludzie, mimo wysiłków, nigdy nie znaleźli tych kół, ale przy okazji odkryli tu bardzo bogate złoża torfu, który przez długie lata służył im za opał

5) O „czarcim źródle”, które w lesie za stawem wytrysnęło nagle i niespodziewanie z taką siłą, że groziło szybkim zalaniem niżej położonych wiosek. Tylko dużym, zbiorowym wysiłkiem, udało się go zatamować. Dziś, nikłym śladem tamtego, obfitego strumienia, płynie jedynie okresowy i bardzo wąski tzw. Dunaj

6) O Stegnach, w których psotne duchy urządzają takie harce, że aż łamią się drzewa i „ziemia trajkoce”. Samotny, nocny spacer po owych Stegnach, był niegdyś bardzo cenionym dowodem kawalerskiej fantazji i wielkiej odwagi

7) O słynnych „krzyżówkach”, gdzie „coś nosi”. Jakaś dziwna siła porywa tam przechodzącego człowieka i z rozmachem rzuca go w las, albo na ziemię. Samoczynnie gaśnie tam także każde światło – elektryczne też. Na tych krzyżówkach, ponoć kozacy, rozerwali bronami kilku powstańców, stąd taka ich ponura sława

8) O stawie, w którym raz do roku woda się gotuje, a ze stawu wybiegają wtedy jakieś, śmiejące się ludzkim głosem, kare konie. Jeśli komuś, uda się wówczas dosiąść takiego rumaka, ma on zapewnione ogromne powodzenie u kobiet, wielkie pieniądze i sławę. Samotny nocleg nad stawem był tu z dawien dawna, nie lada wyczynem

9) O „Krypie”, tj. jednym z pobliskich tu lasów, gdzie jest ukryta jakaś głęboka, tajemnicza studnia, wypełniona

28wielkimi skarbami, których pilnują jacyś, dziwni zieloni ludzie

Czyżby – ufoludki? 10) O „Łysej Górze” pod Chrzanowem, na której wiadomo – ucztują często diabły i czarownice, a także różne zmory i „wilkołaki”

11) O tzw, „Wilczym Dole”, znajdującym się w lesie, też pod Chrzanowem. Można tam czasem spotkać taką mgłę, która do złudzenia przypomina jezioro. Po tej niby wodzie pływa wtedy jakaś łódka z piękną dziewczyną. Towarzyszą jej dwa duże wilki. Dziewczyna, każdego spotkanego tu wędrowca, bardzo ponętnie zaprasza do swej łodzi. Kto się nie oprze jej wdziękom i niezwykłej urodzie, ten już stąd nigdy nie wraca – ginie w mocnych objęciach owej mgły i dziewczyny... a może tylko zamienia się w bardzo uległego jej wilka

12) O królewskich rycerzach, zamienionych w dęby, które teraz dostojnie sobie stoją wokół kaplicy św. Rozalii i tylko czasem wdają się w pogawędkę, z pojawiającym się tam duchem, niesfornego pustelnika. Te dorodne dęby liczą sobie już ok. 800 lat (42 pomniki przyrody). Wiele z nich jest dziś schowanych w trudnych do pokonania zaroślach gęstęgo lesu za kaplicą, ale jeśli chce się posłuchać, o czym rozmawiają ci „królewscy rycerze” z mieszkającym tu niegdyś pustelnikiem, to chyba warto je odszukać i to najlepiej – o 12.00 w nocy

13) O „czworonożnym diable”, który według ludowego opisu, do złudzenia przypomina tura. Co ciekawe – to podanie wcale nie jest jakoś bardzo archaiczne, czy zbyt fantazyjne, więc może tury na tym odludnym, puszczańskim terenie przetrwały znacznie dłużej niż ten ostatni z Puszczy Jaktorowskiej, upolowany w 1627 roku?

29Propozycje wycieczek Pobliskie okolice wioski Łaś, są na tyle ciekawe i piękne, że byłoby wielkim grzechem, zaniechanie ich lepszego poznania. Tu chcę tylko krótko wymienić kilka przyrodniczych i historycznych atrakcji, odkładając ich dokładniejszy opis do ewentualnych, odrębnych rozdziałów lub nowych publikacji

Warto więc zobaczyć takie miejsca jak np.: 1) „Święta Rozalia” i otaczający ją piękny las zwany „Krasieniakiem”. Jest to bardzo słynne miejsce odpustowe, mocno związane z sycylijską księżniczką – Rozalią, a także z magnackim rodem – Krasińskich. Rosną tam m.in. wspaniałe i jedyne w swoim rodzaju pomniki przyrody – piękne lipy i dorodne, prawie tysiącletnie dęby (42 monumentalne pomniki przyrody, o obwodach dochodzących nawet do 10m). Na tych terenach w roku 1868 miało miejsce bardzo niezwykłe, kosmiczne zjawisko. Spadł tu tzw. „kamienny deszcz”, a wiec ok. 70 tysięcy meteorytów, wywołując wśród naukowców wielki podziw, a wśród miejscowych ludzi – ogromne przerażenie. Wiele tych kosmicznych gości, leży tu w ziemi do dziś. O tym ciekawym Sanktuarium o raz tym niezwykłym kamiennym deszczu postaram się tu szerzej napisać w dodatkowych rozdziałach

2) Różan – bardzo ciekawe i niezwykle malowniczo położone miasteczko. Są tam m.in. interesujące carskie forty, w których niemal do ostatniego naboju broniła się w 1939 roku, niewielka polska załoga. Jest też tu stary, zbudowany przez wynajętych Krzyżaków kościół i zabytkowy rynek, a w pobliżu Różana, znajdują się jedne z najgłębszych i najładniejszych na Mazowszu wąwozów. Wyżłobiły je tu kiedyś liczne polodowcowe strumienie i tylko jeden z nich jest sztucznie wykopany, przez sprowadzonych z za Uralu – Kałmuków

303) Pułtusk – zwany Wenecją Mazowsza. Jest to piękne miasto, z cennymi zabytkami, najdłuższym rynkiem w Europie oraz prężnie działającą uczelnią i szeroko znanym w świecie „Domem Polonii”. W Pułtusku bardzo aktywnie działała też kiedyś filia Akademii Krakowskiej, w której wykładał m.in

znakomity kaznodzieja i wielki patriota – ks. Piotr Skarga oraz słynny biblista ks. Wujek. Tu też mieszkał i się uczył znany pisarz i bibliofil – Wiktor Gomulicki – autor bardzo popularnej, szkolnej lektury – „Wspomnienia niebieskiego mundurka”

4) Wąski Las – piękny mieszany drzewostan, z wyjątkowym Miejscem Pamięci. Znajduje się tu bowiem zbiorowa mogiła 500 kalek, bestialsko, przez Niemców pomordowanych, po podstępnym ich zwabieniu, pod pretekstem udzielenia im finansowej i lekarskiej pomocy

5) Rzeki: Narew i Orzyc – z licznymi rozlewiskami i starorzeczami, płynące tu po przez malownicze łąki i piękne lasy

6) Wszystkie wioski – duże i małe, położone w tym uroczym zakolu Narwi, a zwłaszcza te niżej wymienione 7) Szelków. Jest to stara wieś kościelna (wymieniana jest już w r.1247, a parafia istnieje tu od 1402r), malowniczo położona nad Orzycem z ciekawym architektonicznie kościołem oraz szeroko znanym domem rekolekcyjnym. Na starym cmentarzu odsłonięto niedawno pomnik, poświęcony poległym tu żołnierzom, a w szczególności kilku saperom, którzy zginęli podczas rozminowywania tych ziem. Opodal szkoły znajduje się natomiast bratnia mogiłą z okresu wojny polsko – bolszewickiej.

318) Rzewnie. To bardzo stara osada, której nazwa pochodzi od istniejącego tu dawniej wielkiego, sosnowego lasu

Znajduje się tu obecnie Urząd Gminny i Parafia ze skromnym kościołem, wybudowanym z wielką determinacją w czasach wojującej komuny, z inicjatywy ks. Jakubiaka. W czasach ostatniej wojny w Rzewniu była siedziba niemieckiej żandarmerii, o bardzo ponurej sławie, o czym już wspominałem. W czasach średniowiecznych w pobliżu tej wioski było spore jezioro o nazwie Kadzielnik i tu także przepływała rzeka Łaś

9) Napiórki – znajduje się tu niedawno odsłonięty pomnik, poświęcony zestrzelonym tu 6.09.1939r. polskim lotnikom. Była to załoga samolotu "Karaś" z 51 eskadry rozpoznawczej SGO "Narew". Jeden z nich przeżył. Niemcy po oddaniu mu wojskowych honorów i pogratulowaniu bohaterskiej walki, wzięli go do niewoli., którą szczęśliwie przetrwał. Po wojnie tu powrócił, aby oddać cześć swoim poległym kolegom

10) Brzuze – z bardzo dużą żwirownią. W pożwirowych wyrobiskach, są tam dziś głębokie i rozległe stawy, z bardzo czystą wodą i świetnymi miejscami do wędkowania i kąpieli

Podczas kopania żwiru, zupełnie przypadkiem, odkryto tam olbrzymi kieł mamuta. Przeleżał on tu spokojnie ponad 10 tysięcy lat, a obecnie znajduje się on w Muzeum Ziemi w Warszawie, podobnie jak i kilka wyżej wspomnianych meteorytów. Te dwa oryginalne znaleziska – tzw. meteoryt pułtuski i kieł mamuta, pozwalają nam poniekąd, odbyć wspaniałą intelektualna wycieczkę nie tylko po tej interesującej okolicy, ale także – w kosmiczną przestrzeń i w bardzo odległe czasy.

32Święta Rozalia Niewątpliwie jedną z najciekawszych atrakcji omawianego Pogranicza Kurpiowszczyzny jest Sanktuarium Świętej Rozalii, znajdujące się w miejscowości o tej samej nazwie, malowniczo usytuowane na rozległej leśnej polanie w parafii Szelków. Odbywające się tu w dniach 3 i 4 września coroczne odpusty gromadzą od dawien dawna liczne tłumy pielgrzymów z całej okolicy a także z różnych, czasem bardzo odległych stron naszego kraju. Początki tego wciąż żywego tu kultu sycylijskiej księżniczki z XII wieku – Świętej Rozalii giną gdzieś w pomroce dziejów i dzisiaj nie ma już chyba żadnych szans, aby go precyzyjnie zlokalizować w czasie i dokładnie wyjaśnić. Takie wyraziste i trwałe kulty nie powstają jak wiadomo z dnia na dzień i mają zwykle za sobą jakąś długą i ciekawą historię, ale w tym przypadku żadnych starych dokumentów, ani innych źródeł pisanych, na ten temat nigdzie nie ma i faktyczna geneza owego kultu na tych terenach pozostanie chyba już na zawsze – zagadką! Również znajdujący się tu obraz patronki tego sanktuarium – Świętej Rozalii kryje w sobie jakąś własną tajemnicę, gdyż nie wiadomo, ani kto i kiedy go namalował, ani w jaki sposób i dlaczego znalazł się on w tym właśnie – dość odludnym miejscu

Mimo tych i wielu innych związanych z tym miejscem zagadek i tajemnic, chciałbym tu jednak trochę poopowiadać o tym ciekawym sanktuarium, wyraźnie rozgraniczając pewne luźne domysły i domniemania od udokumentowanych faktów

W dużym stopniu będę się opierał na materiałach zebranych i opracowanych przez byłego proboszcza parafii Szelków – ks

mgr Stanisława Marca („Sanktuarium św. Rozalii – Informator i mały modlitewnik ku czci świętej Rozalii” – Święta Rozalia – 33Szelków 1990 rok). Chcę także wykorzystać swoje własne wspomnienia, obserwacje i poszukiwania (w bibliotekach, księgarniach, Internecie...) oraz liczne rozmowy z okolicznymi mieszkańcami, w tym zwłaszcza z moją babcią – Marianną Kajma i dawnym kierownikiem Szkoły Podstawowej w Łasi – Władysławem Szumińskim (żywo zainteresowanym historią, folklorem i bogatą tradycją tych stron)

Według księdza Stanisława Marca ten tajemniczy i słynący łaskami obraz św. Rozalii pochodzi prawdopodobnie z Włoch i został tu zapewne podarowany (być może przyniesiony w uroczystej procesji) przez jakiegoś dziedzica rodem z Magnuszewa Kotowego, do którego należały tutejsze wioski, pola i bory. Ksiądz Marzec przypuszcza, że te bagniste, leśne tereny były niegdyś szczególnie mocno narażone na różne straszne choroby i epidemie, a więc trudno je było właściwie zagospodarować i zaludnić. Wstawiennictwo sławnej patronki od takich chorób – św. Rozalii, która kiedyś skutecznie ochroniła Sycylię od zarazy, także i tu mogło być bardzo pomocne i pilnie potrzebne. Dlatego ów pobożny dziedzic, sprowadził z Włoch jej oryginalny wizerunek i w tym ustronnym miejscu zostawił go w specjalnie urządzonej pustelni, która była zaczątkiem trwającego tu do dziś kultu

Ksiądz Stanisław Marzec tak oto opisuje ów sławny wizerunek św. Rozalii: „Obraz ten dziwnie przypomina krajobraz sycylijski, płaski brzeg morza, trupy osękami ciągnione do dołów. Postać Świętej wypełnia dużą przestrzeń obrazu, wyraża wiarę w niekwestionowaną wielkość. Wizerunek ręki i postaci dziecka w lewej części obrazu, umieszczony w obłokach, to znak Jej wstawiennictwa u Boga za tymi, którzy na skutek epidemii, niespodziewanie odchodzą na sąd Boży. Umiejscowienie św

Rozalii na ziemi, wśród krzątających się przy żniwie śmierci i sięganie Jej głową niebios, to symbol patronowania wszystkim: żyjącym i odchodzącym – łączenie w sobie dwóch światów – 34ziemskiego i pozaziemskiego. Otwarta prawa dłoń Świętej jest dłonią dającą. Skierowana ku niej dłoń z niebios oznaczać może przyjmowanie pomocy od Świętej, jak też podziękowanie za otrzymaną pomoc. Niewątpliwie Święta jest postacią centralną obrazu i jej wstawiennictwo w Niebiosach za Ziemianami jest skuteczne. Taką wiarę możemy odczytać ze świętego wizerunku i taką wiarę odnajdziemy wśród Pielgrzymów, włączając się w modlitwę ku czci św. Rozalii.” Myślę, że ten subiektywny opis słynnego łaskami obrazu jest bardzo ciekawy i wymowny, i trudno byłoby znaleźć jakąś inną, bardziej wiarygodną jego interpretację. Natomiast jeśli chodzi o genezę kultu św. Rozalii na tych terenach, to istnieje także i inne, wielce prawdopodobne domniemanie, lansowane niegdyś przez mojego zacnego nauczyciela i miłośnika tej ziemi – Władysława Szumińskiego

Według niego tereny te wcale nie były jakoś specjalnie narażone na choroby i zarazę. Przeciwnie, była to okolica wprawdzie odludna, ale też wyjątkowo zdrowa. Decydował o tym specyficzny mikroklimat oraz bogactwo natury. Duże skupisko okazałych lip i wielowiekowych dębów, rozległe i pełne dzikiej zwierzyny lasy, liczne strumienie i uroczyska, słoneczne polany i bujne łąki – wszystko to kipiało intensywnym życiem i tęgim zdrowiem. Ten wielki, stary las od dawien dawna zwał się tu „Krasieniakiem”, gdyż był on własnością sławnego magnackiego rodu – Krasińskich

Zapuszczali się tu oni często na polowania, ale też próbowali te ziemie częściowo zaludnić i ucywilizować. Dlatego chętnie pozwalali się tu osiedlać różnym uciekinierom z odległych folwarków, z wojska, z niewoli, z więzienia czy nawet z wojennych okrętów. Wśród takiej zbieraniny, obok różnych „zawadiaków” i rozbójników, trafiali się też ludzie wyjątkowo uczciwi i bogobojni, a także – pustelnicy i różni dziwacy. O takich pustelnikach mówi się tu już od bardzo dawna. O niektórych z nich, jak np. „nabożnym” Kacprze są nawet 35wzmianki pisane („Protokół Wizytacyjny Dziekański” z 1781 r.), o innych zaś wspominają tylko podania i legendy, czasem dosyć barwne, gdyż nie wszyscy ci pustelnicy byli przykładem pokory, ubóstwa i pobożności

Jest bardzo prawdopodobne, że w czasach szalejącej zarazy i powtarzających się często różnych groźnych chorób, niektórzy właściciele tych odludnych i zdrowych terenów z magnackiego rodu Krasińskich, udawali się w te właśnie strony, aby bezpiecznie przeczekać zarazę. To oni prawdopodobnie przywieźli tu ze sobą ów św. obraz. Po szczęśliwym przetrwaniu jakiejś groźnej epidemii, zdecydowali się zapewne pozostawić tutaj ten obraz na zawsze, jako swoiste votum za ocalone zdrowie i życie. Być może zostawili go pod opieką jednego z takich właśnie pobożnych pustelników, o których od dawien dawna wspominają miejscowe podania i legendy. I może to oni ufundowali tu jakąś pierwszą kapliczkę, chroniącą ten obraz i zachęcającą do pobożnych modłów. Ten niewątpliwie cenny i ciekawy obraz sycylijskiej księżniczki – św. Rozalii – patronki chroniącej ludzi od „morowego powietrza” i zarazy, zostawiony przez potężnych magnatów na użytek prostego, wiejskiego ludu stał się szybko bardzo sławny, z racji różnych łask, coraz częściej mu przypisywanych i szeroko rozgłaszanych. To zapewne zaczęło przyciągać tu coraz liczniejsze rzesze pielgrzymów i okolicznych mieszkańców. Tak oto prawdopodobnie zrodził się kult św. Rozalii i taka jest pewnie geneza tych wielkich odpustów, które w dniach 3 i 4 września ( czyli w imieniny Rozalii) od bardzo dawna, corocznie się tu odbywają. Myślę, że to ta właśnie wersja narodzenia kultu św. Rozalii na tym terenie – wersja z magnackim rodowodem, jest najbardziej prawdopodobna i zasługuje na szersze zainteresowanie

Coroczny napływ tak wielu pielgrzymów na tą leśną polanę, oraz wciąż rosnąca sława tego miejsca i tego świętego obrazu, zaowocowały w końcu – w roku 1707 budową 36niewielkiego, modrzewiowego kościółka, który stał tu prawie 240 lat i który dobrze pamięta jeszcze wielu mieszkańców okolicznych wiosek. Pan Marian Wierniewicz – inż. agronom, były dzierżawca wsi Magnuszew Mały, tak go wspomina w Kronice Parafialnej: „Na skraju lasów Magnuszewskich, gdzie drzewa iglaste przechodzą w gaj olszowo–dębowo–lipowy, a dalej ścielą się wilgotne łąki, przed wsią Sielc Nowy, stoi, a raczej stał kościółek modrzewiowy, z wysokim gontowym dachem, nisko opuszczonym na sionki i zakrystie z maleńką, też gontem krytą wieżyczką. Węgły wiązane dawną ciesielską sztuką „więńcową”. Wewnątrz w jednej krótkiej a szerokiej nawie – trzy ołtarze. Podłoga ceglana, ściany mroczne, okienka wysoko i małe, zakryte z zewnątrz listowiem sąsiadujących z kościółkiem: lip, dębów i kasztanów. Wszystko to wskazywało na wiek bardzo podeszły.” Po blisko 72 latach od domniemanej budowy tegoż kościółka, w „Protokóle Wizytacyjnym Dziekańskim z 1781 roku, znalazła się taka oto, ciekawa wzmianka na ten temat

„... Oratoria w tej parafii są trzy... jedno publiczne, na puszczy, przy którym pustelnik imieniem Kacper mieszka

Nabożeństwo tylko raz w roku, w dzień św. Rozalii. A to Oratorium jest „cum facultate loci Ordinarii Illustrissimi Reverendissimi Domini Ludovici Załuski, Eppiscopi Plocensis de Data Pultovia, die 17 mensisi mai, Anno Domini 1709”, wystawiona ku czci św. Rozalii – Patronki przeciw zarazie. Ta kaplica jest w boru, sama tylko, od kościoła na małą milę odległa. W dzień św. Rozalii jest odpust zupełny od Stolicy Apostolskiej nadany roku 1773, „et ab offico Pultoviense Celsisimi Illustrssmi Reverendissimi Domini Principio Poniatowski Episcopi Plocensi, Ducis Pultoviese” przypuszczony i aprobowany”. Ta kaplica jest per modum kościoła, w której jest ołtarzy trzy, jeden św. Rozalii, drugi Najśw. Panny, trzeci św. Franciszka Serafickiego... Budynek, w 37którym mieszka pustelnik z sienią, alkierzem i komorą, dobry..

Drugi budynek dla gości podczas odpustu. Tej Kaplicy jest Kolatorem Stanisław Młocki, Podczaszy Ziemi Różańskiej, ze wsi Magnuszewa Kotowego. Ta kaplica nie ma żadnego funduszu, tylko kawałek gruntu, ogródek, sadek i kawałek na około łąki. Przy tej kaplicy mieszkali zawsze pustelnicy i teraz mieszka człowiek nabożny i przykładny. Ta kaplica skąd wzięła swój początek, tego wiedzieć nie mogę, ani z papierów, ani z powieści ludzi. Jest postawiona przez Jego Wielebność X

Adama Borskiego dziedzica Makowskiego, Plebana Szekowskiego.” Wygląda na to, że ten modrzewiowy kościółek wystawiony w 1707 roku staraniem X. Adama Borskiego, być może wcale nie był pierwszą kaplicą wzniesioną w tym miejscu i że kult św. Rozalii jest tu znacznie starszy niż ta wymieniona w zapiskach świątynia. Dość harmonijny (i raczej – wcale nie przypadkowy) rozkład potężnych, wiekowych lip i dębów oraz jakiś tajemniczy urok tej polany, zdaje się nawet sugerować, że jest to może – pradawne miejsce słowiańskich spotkań i obrzędów, które ponownie odżyło za przyczyną tego nowego – chrześcijańskiego kultu

Według miejscowej legendy, po ucieczce ze swego książęcego domu na Sycylii (czyli w XII wieku), Święta Rozalia razem ze Świętym Rochem przywędrowała na pewien czas w te właśnie odludne tereny i tu na leśnej polanie, pośród starych lip i dębów, sama założyła swoją skromną pustelnię

Święty Roch poszedł jeszcze trochę dalej i swoją pustelnię założył po drugiej stronie Narwi tj. w Sadykrzu. Zanim tu doszła, owa Święta Dziewica spotkała w okolicznym lesie wielki kamień, przy którym postanowiła sobie trochę odpocząć

Na tym właśnie kamieniu pozostawiła na pamiątkę – wyraźny ślad swojej bosej stopy. Przetrwał on wiele wieków, aż do ostatniej wojny, kiedy to Niemcy rozbili część owego kamienia 38dynamitem i kilkoma furmankami wywieźli go na budowę pobliskiej tzw. „rzewieńskiej szosy”. Dziś, w zarośniętym trawą i krzakami dole, wystają tylko z piachu jakieś poszarpane szczątki tego słynnego kamienia, którego duża część tkwi zapewne nadal głęboko pod ziemią, gdyż był to kamień wyjątkowo wielki i do końca zniszczyć się nie dał. Ten charakterystyczny ślad ludzkiej stopy został jednak z premedytacją przez Niemców zniszczony, ale starzy ludzie pamiętają go jeszcze dosyć dobrze i często o nim mówią

Niektórzy z nich byli nawet przekonani, że jednemu z furmanów udało się jakoś Niemców oszukać, czy przekupić i dobrze ukryć ów fragment kamienia z odciśniętą stopą, aby w odpowiednim czasie udostępnić go znowu wiernemu ludowi

Według tutejszej tradycji Święta Rozalia zawitała w te strony jeszcze raz i to wcale nie tak dawno, bo w roku 1868

Zjawiła się wtedy w niezwykłej, wielobarwnej iluminacji jasnego światła i przy głośnej kanonadzie – kamiennego deszczu. Udzieliła w ten sposób ludziom jakiejś poważnej przestrogi, nie czyniąc przy tym nikomu jakiejkolwiek krzywdy. Nie trudno odgadnąć, że chodzi tu o tzw. meteoryt pułtuski, o którym postaram się szerzej napisać w odrębnym rozdziale. Tymczasem zostawmy te ciekawe podania i legendy a skoncentrujmy się na faktach

Wymieniony w Protokóle Wizytacyjnym modrzewiowy kościółek z 1707 r. przetrwał do jesieni 1944 roku. We wrześniu 1944 r. Armii Radzieckiej udało się zdobyć i utrzymać dość duży przyczółek nad Narwią (tzw. Przyczółek Różański), który na tym terenie sięgał aż do obrzeża dużego lasu, zwanego „Krasieniakiem”. Kaplica św. Rozalii znalazła się również w zasięgu tego strategicznego przyczółka, z którego jak wiadomo w dniu 14 stycznia 1945 roku ruszyła potężna radziecka ofensywa, zwana „styczniową”. Kaplica św. Rozalii jednak nie doczekała tej wielkiej ofensywy, ani końca wojny, gdyż trochę 39wcześniej, tj. jesienią 1944 roku, Sowieci rozerwali ją czołgami. Grube modrzewiowe bale, z których była zbudowana ta zabytkowa kaplica, wykorzystano na opał do wojskowych kuchni i po tym 240 – letnim kościółku zostało tylko 8 węgłowych kamieni. Oczywiście była to wielka złośliwość Rosjan, gdyż na tym terenie, drzewa na opał nie brakowało, nawet mimo licznych wyrębów, związanych z intensywną budową wojskowych bunkrów, dróg i grobli. Kilka tygodni później, tj. w październiku 1944 roku, wycofujący się Niemcy wysadzili w powietrze drugą na tym terenie – bardzo cenną świątynię, jaką był neogotycki kościół parafialny w pobliskim Szelkowie

Warto tu dodać, że parafia szelkowska jest bardzo starą parafią. Pierwsze pisane wzmianki o folwarku w Szelkowie pochodzą z 1247 roku („Kodex Mazowiecki” Nr. 13), a parafię erygowano tu już w roku 1402, a więc 8 lat przed największą średniowieczną bitwą – bitwą pod Grunwaldem. Wysadzony przez Niemców neogotycki kościół pochodził z roku 1897 i był on już piątym i najbardziej okazałym kościołem, wzniesionym w tej parafii

Tak więc tuż przed końcem wojny, parafia Szelków została bez żadnego kościoła, co było wielkim bólem i wielką krzywdą dla miejscowego ludu

Mimo tej parafialnej tragedii, słynny obraz św. Rozalii jednak ocalał. Tuż przed zniszczeniem modrzewiowej kaplicy przez Sowietów, ksiądz Józef Dołęgowski – proboszcz z Szelkowa, zdołał bowiem ukryć ten obraz początkowo w prywatnym domu, a potem w zwykłej, wiejskiej ziemiance (służącej do przechowywania ziemniaków), w której sam także się ukrywał, ufając w opiekę i wstawiennictwo tej sycylijskiej Świętej. Zaraz po przejściu styczniowego frontu w 1945 roku – Ksiądz Józef Dołęgowski powrócił do Szelkowa wraz z ocalonym obrazem św. Rozalii. Zorganizowano wówczas 40prowizoryczną świątynię u państwa Ogonowskich w Szelkowie Nowym i tymczasowo tam właśnie umieszczono ów święty obraz. Wkrótce obowiązki proboszcza w parafii Szelków objął ks. Józef Gosik i jego to staraniem zorganizowano w Szelkowie nową kaplicę, przystosowując do tego celu Gminny Dom Ludowy. Oczywiście obraz św. Rozalii przeniesiono do tej nowej, zresztą też – prowizorycznej świątyni, z niezłomną nadzieją i wiarą, że wkrótce powróci on na swoje właściwe miejsce. I rzeczywiście już 4 września 1945 r. na pierwszym powojennym odpuście obraz św. Rozalii znowu zawitał na swej dawnej polanie. Co prawda, na razie tylko gościnnie, ale jednak... Po prostu na tych ocalałych 8 węgłowych kamieniach, okoliczni mieszkańcy z wyciętych brzózek odtworzyli kształt dawnego kościółka, zbudowali tymczasowy ołtarz i postawili ambonę. Z tej to ambony najpierw ks. Gosik, a potem sędziwy proboszcz z Sielunia – ks. Aleksander Brzózy wygłosił wówczas bardzo płomienne kazanie, w którym nawiązał do wielowiekowej, odpustowej tradycji i wyraził nadzieję, że ta surowo przez Niemców tępiona tradycja znowu tu odżyje, a obraz św. Rozalii powróci już na stałe na to piękne miejsce

Widocznie mocno do serca wziął to sobie ówczesny wójt gminy Rzewnie – Józef Gregorek z Sielca, gdyż to jego sprytem i staraniem udało się tu wkrótce rzeczywiście wznieść nową świątynię. Zdobył on bowiem dwa duże, poniemieckie baraki, z których miała być pierwotnie zbudowana szkoła podstawowa w Sielcu Nowym. Wójt jednak pomyślał, że jest to doskonała okazja, aby przeznaczyć je na szybką budowę nowej świątyni, gdyż szkołę na pewno i tak wkrótce uda się tu wybudować, przy znacznej pomocy państwa, a z budową kościoła będzie o wiele trudniej. Miał on stuprocentową rację! Szkoła w Sielcu rzeczywiście wkrótce stanęła, a baraki zgodnie z tą samowolną i ryzykowną decyzją ówczesnego wójta posłużyły do bardzo sprawnej i szybkiej budowy nowego

41kościółka i to w samą porę, gdyż później przyzwolenia na taką budowę by już zapewne nie było

Sam przecież dobrze pamiętam, jak w latach wojującego komunizmu, próbowano tu na wszelkie sposoby znacznie ograniczyć, bądź całkowicie zniszczyć tą wielowiekową tradycję. Miedzy innymi starano się usilnie niemal całkowicie zalesić tą odpustową polanę, aby uniemożliwić coroczne gromadzenie się tu wielotysięcznych tłumów. Ludzie jednak co noc, wyrywali te świeżo posadzone drzewka i to z taką determinacją, że w końcu zaniechano tego pomysłu, ale niestety znaczną część tej polany zdążono jednak zalesić i tym samym pozbawić ją pierwotnego uroku. Trudno więc przypuszczać, że komunistyczne władze byłyby kiedykolwiek życzliwie zainteresowane odbudową kaplicy, którą tak niecnie zniszczyli ich radzieccy mocodawcy. Tym bardziej trzeba więc docenić tą śmiałą „samowolę” wójta – Józefa Gregorka, dzięki któremu – następny powojenny odpust w 1946 roku odbył się już w nowej świątyni, a słynny łaskami obraz św. Rozalii zakończył swoją wojenną tułaczkę i powrócił tam, gdzie być powinien – na swoją odwieczną polanę

Ta nowa kaplica, podobnie jak poprzednia, była także bardzo skromnie urządzona, co zresztą dobrze harmonizowało z umiłowaniem prostoty i ubóstwa przez jej sławną patronkę – św. Rozalię. Przez wiele lat oprócz kolejnych proboszczów z Szelkowa, pieczę nad nią sprawował społecznie jeden z okolicznych mieszkańców – Pan Piórek (być może – Piórkowski). Zawsze też troszczyli się o nią, a podczas odpustów udzielali swojej gościny licznym księżom, zakonnikom i biskupom – mieszkańcy niewielkiej leśniczówki, położonej w bezpośrednim sąsiedztwie tej świątyni, którzy mieli też do niej klucze

Poczynając od ks. proboszcza Józefa Gosika (1945 – 1959 r.), bardzo rozmiłowanego w tym sanktuarium, poprzez równie zafascynowanego tym miejscem ks. Romualda 42Biedrzyckiego (1959 – 1975 r.) oraz kolejnych szelkowskich proboszczów – Aleksandra Pasternakiewicza (1975 – 1982 r.), Stanisława Pakieły (1982 – 1985 r.) – aż do ks. proboszcza Stanisława Marca (1985 – 2004 r.), ta skromna, drewniana świątynia, wiernie służyła nie tylko wielkim tłumom pątników na corocznych, wrześniowych odpustach, ale także okolicznym mieszkańcom podczas dodatkowych mszy św. odprawianych tu w każdą niedzielę. Obecny proboszcz – ks. Marek Rogowski (od 2004 r.) również tą piękną tradycję rzetelnie kontynuuje, ale już w oparciu o nową – murowaną świątynię, oddaną do użytku i pobłogosławioną w 1995 roku Na jesieni czy w lecie dotarcie do tego małego, drewnianego kościółka nie jest wielkim problemem, ale wczesną, mokrą wiosną albo mroźną, śnieżną zimą – bywa to czasem wcale nie łatwa wyprawa zarówno dla wiernych jak i dla księdza. Dość egzotycznie wyglądały tu np. dojazdy ks

Romualda Biedrzyckiego. Był to ksiądz z dużym poczuciem humoru i niesłychanym temperamentem. Na nabożeństwa do Świętej Rozalii dojeżdżał zwykle z równie wesołym, lecz skromnej postury organistą. Przyjeżdżali oni saniami albo taką małą, śmieszną dwukółką z zaprzęganym do niej dziarskim rumakiem. Powoził zwykle osobiście sam ks. proboszcz i pędził przy tym z takim wigorem, że ten mały, leciutki organista ledwie mógł utrzymać się w siedzeniu, a czasem to nawet lądował w przydrożnym rowie, na szczęście zawsze szczęśliwie, bo św. Rozalia zapewne i nad nim jakoś czuwała. Ciekawe czasy – piękne wspomnienia, bo sam też tu chętnie na msze św. przychodziłem, często brnąc po pas w głębokim śniegu lub skacząc przez wielkie, wiosenne kałuże. Ten mały, skromny kościółek przyciągał bowiem nas wszystkich, jak jakiś niewidoczny magnes... a może to św. Rozalia tak skutecznie nas tu przywoływała? Tą drewnianą, niewielką świątynię stopniowo modernizowano i upiększano, ale był to przecież tylko dość 43prowizoryczny zlepek dwóch, wojskowych baraków, który coraz bardziej wymagał kosztownego, generalnego remontu, albo... szybkiej rozbiórki. Pilniejszą potrzebą było jednak jak najszybsze wzniesienie nowego kościoła parafialnego w Szelkowie. Po wielu perturbacjach i usilnych staraniach podejmowanych przez ks. Romualda Biedrzyckego, a nastepnie przez ks. Aleksandra Pasternakiewicza , udało się w końcu uzyskać oficjalną zgodę na pobudowanie wymarzonego kościoła na miejscu dawnej neogotyckiej świątyni, tak brutalnie wysadzonej dynamitem przez Niemców. Ten nowy, o dość ciekawej bryle (symbolizującej otwartą księgę Ewnagielii) kościół po trzech latach intensywnej budowy został w roku 1978 konsekrowany przez ówczesnego biskupa płockiego – Bogdana Sikorskiego jako, że wtedy parafia Szelków należała jeszcze do diecezji płockiej. W oparciu o dotychczasową, prowizoryczną kaplicę staraniem ks. prob. Stanisława Pakieły i wikariusza ks. Marka Makowskiego w latach 1982 – 1988 r

urządzono w pobliżu kościoła Diecezjalny Dom Rekolekcyjny, z którego zaczęły bardzo chętnie korzystać zwłaszcza różne grupy oazowe oraz inne organizacje świeckie i kościelne

Dyrektorami tego bardzo prężnie działającego Domu kolejno byli tacy wikariusze jak – ks. Marek Makowski, ks. Marek Kruszewski, ks. Janusz Kotowski i obecny szelkowski proboszcz – ks. Marek Rogowski, który ją znacznie zmodernizował. Jednym słowem – parafia w Szelkowie wyraźnie odżyła i zdynamizowała swoją działalność. Przyszedł więc dobry czas na konkretne decyzje dotyczące także filialnego kościółka, czyli sanktuarium św. Rozalii. Jego generalny remont i ewentualne powiększenie nie byłoby rozwiązaniem ani tanim, ani zbyt sensownym. Dlatego, mimo dość dużych dotychczasowych obciążeń, związanych z budową i urządzaniem nowego kościoła w Szelkowie, ówczesny proboszcz – ks. Stanisław Marzec podjął bardzo słuszną decyzję, aby tutaj także wybudować całkiem nową świątynię

44Wiązało się to oczywiście z dość dużymi wydatkami oraz konkretną pracą społeczną okolicznych mieszkańców. Ksiądz Marzec cieszył się tu jednak bardzo wysokim autorytetem, dlatego ludzie mu zaufali i w miarę swych możliwości starali się wspierać to nowe dzieło. Wiem jednak, że temu bardzo operatywnemu i gorliwemu księdzu wcale nie było łatwo. To ciągłe dopingowanie parafian do kolejnych prac i kolejnych składek wiele go kosztowało. Nowy kościół pod wezwaniem św. Rozalii – budowany w latach 1991 – 1995 jednak stanął i podczas kolejnego odpustu w dniu 4.09.1995 roku został oficjalnie pobłogosławiony przez ówczesnego biskupa łomżyńskiego – Juliusza Paetza biskupa łomżyńskiego (gdyż w międzyczasie zmieniono diecezję). Z dotychczasowej kaplicy ceremonialnie zdjęto święcenia i przeniesiono ją do pobliskiej wioski – Sielc, aby tam służyła za wiejską remizę, co pomimo pewnych, nielicznych zresztą głosów krytyki, było także bardzo dobrym i pożytecznym pomysłem

Na skraju owej sławnej, odpustowej polany, tym razem jak już wspomniałem, postawiono świątynię murowaną, gdyż po serii podpaleń kilku kościołów w naszym kraju (m.in. w pobliskiej Ostrołęce), obawiano się, że i tu może się to kiedyś wydarzyć, tym bardziej, że jest to miejsce dość odludne i mocno zadrzewione. Nowa świątynia wygląda bardzo interesująco, mimo, że nie jest ona ani zbyt duża, ani też bogato wyposażona

Po prostu ma ciekawy styl i jest bardzo dobrze wkomponowana w ten typowo leśny krajobraz. Staraniem księdza S. Marca sprowadzono niebawem do tej nowej kaplicy relikwie św

Rozalii, których autentyczność jest urzędowo potwierdzona. To oczywiście znacznie podniosło rangę tego sanktuarium i nadało mu nowy religijny wymiar. Ksiądz Stanisław Marzec zaczął też przy okazji dorocznych odpustów organizować tu dekanalne dożynki, których bardzo malowniczą atrakcją jest procesja z misternie wykonanymi wieńcami. Odrodził się też i zdynamizował ruch pielgrzymkowy. Spośród wielu innych, 45zwłaszcza parafialne pielgrzymki z Czerwonki i z Wyszkowa są temu sanktuarium od lat bardzo wierne. Ponieważ odpust jest tu dwudniowy, gdyż zaczyna się 3 września „Nieszporami”, a kończy 4 września – uroczystą Mszą św. z udziałem biskupa, to cały ten czas łącznie z nocą jest dość dokładnie – religijnie zagospodarowany (czuwanie, filmy, wspólny śpiew, apel jasnogórski, program słowno – muzyczny, ognisko, różaniec, godzinki, spotkania, dyskusje itp.)

Moim zdaniem, ksiądz Stanisław Marzec, zrobił dla tego sanktuarium tak wiele (dla Szelkowa zresztą też), że z pewnością zasługuje to na szczególną wdzięczność i uznanie, a także na ufundowanie tu przynajmniej jakiejś pamiątkowej tablicy, poświeconej temu gorliwemu kapłanowi, tak jak to uczyniono niegdyś w Szelkowie – fundując taką tablicę ks

Romualdowi Biedrzyckiemu

Te piękne odpustowe tradycje, tak bardzo rozwinięte i zdynamizowane przez ks. Stanisława Marca, stara się utrzymać i kultywować również obecny szelkowski proboszcz – ks

Marek Rogowski. Jest to kapłan niezwykle pracowity i gospodarny. Wiele dosyć uciążliwych i precyzyjnych prac gospodarczych wykonuje on własnoręcznie i często z udziałem swych prywatnych pieniędzy. Jest więc nadzieja, że po uporaniu się z najpilniejszymi i szeroko zakrojonymi różnymi pracami w Szelkowie, ks. Marek Rogowski pomyśli też o sanktuarium św

Rozalii i być może także tu dokona jakiejś ciekawej rozbudowy lub modernizacji

Można by tu np. zorganizować małe muzeum przyrodniczo – etnograficzne, z wyraźnym wyeksponowaniem różnych oryginalnych tradycji, pamiątek i zabawek odpustowych oraz ciekawych okazów przyrodniczych

Sąsiedztwo leśniczówki – jest tu dodatkowym, cennym atutem

Być może udałoby się nawet zdobyć i odpowiednio zaprezentować jakiś fragment „pułtuskiego meteorytu”

Obecna kaplica (o bardzo dobrej akustyce), a także otaczająca ją 46piękna polana, doskonale się też nadają do organizacji przeglądów pieśni pielgrzymkowych, połączonych z agapą, biwakiem i ogniskiem. Mogłoby to zachęcić i zdopingować wielu nauczycieli, a zwłaszcza katechetów, do aktywnego włączania się z dziećmi i młodzieżą w takie bardzo tanie, atrakcyjne i pożyteczne akcje. To sanktuarium i bardzo malowniczy pobliski teren znakomicie się też nadają do różnych religijnych spotkań, koncertów, rajdów, kuligów itp., organizowanych nie tylko dla szkolnej młodzieży, ale także dla różnych zagranicznych gości np. z Domu Polonii w Pułtusku

Oczywiście, to tylko kilka spontanicznie rzuconych pomysłów, z których być może nie wszystkie są dziś realne, ale które mogłyby z czasem, znacznie ożywić to ciekawe miejsce, także poza tymi dwoma dniami dorocznych odpustów

W tym słynnym sanktuarium św. Rozalii oczywiście najważniejszym zawsze był i zapewne nadal będzie wymiar duchowy, czyli typowo religijny i głównie o to troszczyli się tu zawsze miejscowi proboszczowie. Temu też wymiarowi miały służyć i faktycznie służyły kolejne świątynie i odbywające się tu corocznie wielkie odpusty. Miały one jednak bardzo często wymowę nie tylko religijną, ale także społeczną i głęboko patriotyczną. Płomienne kazania głosili tu często księża pochodzący z tych właśnie stron, jak np. ks. Aleksander Brzózy – długoletni proboszcz sieluński, pochodzący z niezbyt odległej miejscowości Mroczki – Kawki, albo znakomity orator – ks. prałat Jan Abramski, pochodzący z sąsiedniej wioski – Łaś. Księża ci znali doskonale ten lud, jego autentyczne troski i potrzeby oraz wielkie przywiązanie do religii i tej ukochanej ziemi. Dlatego słuchano ich tu zawsze z głębokim wzruszeniem

Z czasem utrwalił się też zwyczaj, że główną mszę odpustową sprawowali tutaj biskupi, najpierw z diecezji płockiej, a potem z łomżyńskiej. To jeszcze bardziej podniosło rangę tego odpustu i wzbogaciło go o nowe elementy patriotyczne, a niekiedy również – polityczne. Ludzie bardzo cenią i chętnie słuchają 47swoich pasterzy, chociaż oficjalne władze w różnych okresach traktowały to z dużą rezerwą, a czasem nawet z jawną wrogością. Nie mniej jednak nawet w czasach wojującego komunizmu, w dniu 4 września we wszystkich okolicznych szkołach nie było zajęć lekcyjnych i państwowe urzędy były również nieczynne, gdyż niemal wszyscy, bez względu na przekonania podążali wtedy zgodnie na ten wielki, doroczny odpust. W praktyce – było to tak, że wakacje na tym terenie trwały kilka dni dłużej (do 5 września) – o czym z pewnym życzliwym uśmiechem zawiadamiano tu każdego nowego nauczyciela. To było bardzo sympatyczne i z pewnością nie przynosiło żadnego uszczerbku w nauce. Szkoda, że teraz wygląda to już trochę inaczej

Oczywiście na tej rozległej, pięknej polanie oprócz tradycyjnych nabożeństw i różnych innych typowo religijnych akcentów, od dawien dawna kwitło też inne życie odpustowe – bardziej świeckie i dość egzotyczne. Zresztą te dwa wymiary odpustowej tradycji – ten głęboko religijny i ten festynowo – towarzyski – zawsze bardzo wyraźnie się tu przeplatały i tworzyły specyficzny klimat, który tak mocno urzekał i nadal urzeka nie tylko okolicznych mieszkańców, ale także licznych, odpustowych gości. Widać to m.in. w poniższych, barwnych opisach tego odpustu, pochodzących z całkiem różnych okresów. Oto, co można przeczytać na ten temat w „Przeglądzie Katolickim” z dnia 18. XI. 1897 r.: „W parafii Szelkowskiej wśród lasów odwiecznych, w bardzo uroczem miejscu, znajduje się kościółek św. Rozalii

Rokrocznie na 4 września, przybywa tu tysiące pielgrzymów, nawet z miejsc bardzo odległych. Św. Rozalia uważana jest za Patronkę od chorób epidemicznych. Dowodów skąd powstał ten zwyczaj, z jakiej racji to miejsce uważane jest za cudowne, nie ma żadnych. Wiadomo tylko, że od najdawniejszych czasów liczne tu na 4 września odbywają się pielgrzymki. Zwykle 48przybywają kompanie dnia 3 września, a ponieważ lud nie ma gdzie się pomieścić, więc całą noc przepędza pod gołym niebem

Ciekawą jest rzeczą i bardzo ujmującą, jak te tłumy przepędzają noc. Potrzeba tu pióra poety i pędzla malarza, żeby to wiernie wszystko odtworzyć. Skoro tylko mrok okrywa ziemię i wszystko układa się do spoczynku, tu się w najlepsze rozpoczyna życie i chwała Boża. Tysiące świateł płonie, lud zbiera się w grona i każdy nuci pieśni na swój sposób. Chaos powstaje nie do przyjęcia, bo proszę sobie wyobrazić tysiące ludu śpiewającego różnymi głosami, melodiami, a nawet gdzie niegdzie przy instrumentach. Sprawdza się tu przysłowie: „Jak kto może, tak Pana Boga chwali”, – dodać by jeszcze można – i na rozmaite głosy. Z daleka słychać szum jakby fali morskiej, a łuna światła daleko się rozchodzi. Śpiew ten trwa noc całą, dopiero nad ranem, gdy dnieć zaczyna, powoli głosy cichną, ustają milkną – i lud zmęczony, niewyspany, ochrypły, układa się do spoczynku na czas pewien. Z kompaniami zwykle przybywa i kilkunastu kapłanów: „Messis tu multa”, ale „operarii pauci” (liczne Msze św, ale czynnie udzielających się niewielu), ale rzeczywiście, któż podoła tak olbrzymiej pracy? Kto może wymagać, aby kapłani zmęczeni podróżą, przez parę godzin mogli wyspowiadać tysiące ludu.” A taki oto barwny opis tutejszych odpustów ze znacznie późniejszych już czasów, można spotkać we wspomnieniach Henryka Sikory, przedwojennego sekretarza w gminie Szelków, który tu cytuję za Panią Katarzyną Olzacką z internetowej wersji „Tygodnika Ostrołęckiego” (http://www.to.com.pl/apps/pbcs.dll/article?AID=/20080904/M AKOW/944951115 ): "Już w przeddzień odpustu, to jest 3 września, polana leśna zapełnia się ludem - odprawiane są nieszpory. Przez całą noc jadą furmanki z ludźmi, którzy zawczasu zdobywają sobie miejsce postoju i odpoczynku. (…) Na tydzień przed odpustem 49ciągną już do Św. Rozalji kramarze, tasiarze, karuzele, fotografi, handlarze, straganiarze i inni, spodziewając się odpustowych zarobków. W dzień odpustu ścisk na polanie jest tak wielki, że trudno swobodnie przejść. Zaraz rano czynne są tak zwane tasy, to jest namioty, w których można się pożywić i pragnienie ugasić. (…) Poza tasami na placu rozłożonych jest wiele ognisk, przy których handlarze i różni kramarze gotują dla siebie strawę

(…) wszędzie jak okiem sięgnąć toczy się gwar, handel, śpiewy, muzyka… Nad tym morzem głów ludzkich wznosi się kościółek ustrojony na ten dzień w kwiaty i ziela. (…) Na odgłos sygnaturki na wieżyczce kościoła milknie wszelki gwar na polanie. Tłumy ludzi oblegają kościółek, w którym rozpoczyna się uroczysta suma. Morze głów ludzkich na dzwonek oznajmiający podniesienie, kornie pochyla się ku ziemi, z tysięcy piersi ludzkich słyszy się westchnienie i cichy szept "Pan mój i Bóg mój”

Pan Sikora w swoich wspomnieniach podkreśla też, że w tych głośnych odpustach uczestniczyli czasem bardzo dostojni goście. Podaje m.in. taki oto, wielce wymowny przykład – "…obserwowałem na prowizorycznej ambonie Małgorzatę Czartoryską i jej narzeczonego czarnowłosego Hiszpana księcia Burbona, pretendenta do tronu neapolitańskiego”

Pozwolę tu sobie jeszcze na jeden charakterystyczny cytat. Pochodzi on z mojego dawnego mini – przewodnika po tych terenach („Trasa duchów, odpustów i legend”). Oto on: „...Miejsce to słynie od dawien dawna z dużych odpustów, które gromadzą co roku w dniach 3 i 4 września ogromne rzesze pielgrzymów, przybywających tu często nawet z bardzo odległych stron naszego kraju

W latach mojego dzieciństwa (lata 50 – 60 – te) ludzie szli do Świętej Rozalii na kilka dni wcześniej, przeważnie pieszo, „na bosaka”, z modlitwą i śpiewem na ustach, dźwigając barwne chorągwie, obrazy i tobołki z zapasową odzieżą i 50żywnością. Inni natomiast jechali na ten odpust mocno przepełnionymi i gwarnymi wozami. Wszystkie pobliskie drogi wciąż dudniły, we dnie i w nocy, pod nogami śpieszących na odpust koni i ludzi. Najpierw pojawiały się gromady kulawych i obdartych tzw. "odpustowych dziadów", a tuż za nimi ciągnęły malownicze tabory wesołych i psotnych Cyganów

Bezpośrednio przed odpustem drogi całkowicie przepełaniały rozśpiewane, kolorowe tzw. kompanie, czyli zorganizowane, parafialne pielgrzymki, reprezentujące różne parafie i różne diecezje. W ślad za nimi, a często też przed nimi pędzili co tchu na ten sławny odpust rozmaici handlarze, tasiarze, karciarze i wysoko - kwalifikowani oszuści. Jechały też karuzele, strzelnice i tzw. "beczka śmierci". W końcu furmankami oraz pieszo ruszali wszyscy mieszkańcy z pobliskiej okolicy

Zaczynał się odpust! Było rojno i bardzo gwarno. Spotykali się tu wszyscy - znani i nieznani, z daleka i z bliska. Najbardziej zżyci ze sobą byli oczywiście stali bywalcy takich odpustów, a więc tasiarze, żebracy, karciarze oraz rozmaitego kalibru sympatyczni naciągacze i niezbyt groźni oszuści. Tworzyli oni bardzo egzotyczną, dobrze się znającą i mimo pewnej konkurencji – nawzajem się wspierającą społeczność

Wszystkim za darmochę, bądź za honorowo rzucane pieniądze rżnęła "od ucha do ucha" słynna kapela "Białego Janka"

Kręciły się karuzele z głośno piszczącą młodzieżą, dudniła „beczka śmierci”, w której wciąż śmigali po ścianach jacyś szaleni motocykliści. Wróżyły z ręki i z kart wszędobylskie Cyganki. Uwijali się sprytni złodzieje i jękliwie zawodziły odpustowe dziady. Pod naporem gęstego tłumu, chwiały się pełne kolorowego badziewia – płócienne tasy. Przy ogniskach, na wozach, a często też i ... pod wozami, w noc i w dzień odbywały się bogate i huczne uczty. Po mocno zatłoczonej polanie dumnie spacerowały niebieskie watahy milicjantów, bo dla nich były to także prawdziwe żniwa (mandaty, łapówki, okazjonalna „wyżerka” i „popitka” – oczywiście – nie tylko 51lemoniady). W pobliżu kościoła, a nawet tuż przed polowym ołtarzem, z wielce nabożnymi minami kręcili się rozmaici tajniacy, ormowcy i pospolici kapusie. Ze wszystkich stron było słychać wielki harmider, huk korkowców oraz donośne odgłosy różnych trąbek, piszczałek i wszelkich innych instrumentów. Nad głowami unosiły się kolorowe balony, a pod nogami plątały się usmarowane lodami i cukrową watą dzieci oraz rozmaici, mocno podchmieleni osobnicy, którzy szukając swoich wozów, przydeptywali sobie często... własne ręce

A ileż tu przyjeżdżało księży, zakonnic i zakonników? Jakież płomienne i głęboko patriotyczne wygłaszano kazania! Prawie zawsze nawiedzał też to miejsce – serdecznie tu witany – miejscowy biskup. Atmosfera jedyna i niepowtarzalna! Z jednej strony niesamowity harmider i dość duża frywolność, a z drugiej – cicha, głęboka pobożność, budząca szacunek i zdumienie niemal wszystkich nowych gości

Przychodził w końcu taki czas, kiedy po donośnym i bardzo mocnym apelu miejscowego proboszcza (najbardziej spektakularnie robił to potężnej postury ks. Biedrzycki) – niemal natychmiast zatrzymywała się karuzela i „beczka śmierci”, milkły korkowce, gwizdki i trąby – zaczynała się bowiem uroczysta Msza św. z okolicznościowym i zawsze bardzo uważnie słuchanym kazaniem. Potem była jeszcze dość długo rozdawana Komunia św. i gorliwa modlitwa, a w końcu na całej wielkiej polanie wybuchał wspólny, gromki śpiew "Boże, coś Polskę", "My chcemy Boga w książce w szkole" albo "Nie rzucim Ziemi, skąd nasz Ród"

Dzisiejsze odpusty wyglądają trochę inaczej. Są już tylko dwudniowe, mniej liczne i mocno „zmotoryzowane”, ale swoista egzotyka i atmosfera tych corocznych uroczystości jest nadal niezwykła. I co najważniejsze – duch w tym, wciąż bardzo licznie gromadzącym się tu narodzie - jest ciągle ten sam - nasz - polski!!!”

52Tajemnicza Święta

Nawet po bardzo pobieżnym zapoznaniu się z tym wielowiekowym kultem św. Rozalii w tej okolicy – rodzi się naturalne pytanie: – kim faktycznie była owa średniowieczna Święta? Dlaczego po tylu latach od Jej tajemniczej śmierci – pamięć o Niej jest ciągle jeszcze tak wdzięczna i żywa? Nie jest wcale łatwo odpowiedzieć ściśle na te pytania, gdyż historia jej krótkiego życia obrosła w długowieczną legendę i kryje w sobie nie jedną tajemnicę, tak jak i wspomniane tu początki Jej wielkiego kultu na opisywanych tu terenach.. Nie mniej jednak istnieje wiele wiarygodnych dokumentów i ustnych przekazów, z których wyłania się taki oto, bardzo ciekawy – życiorys św. Rozalii (przedstawiam go tu może nazbyt obszernie, ale czynię tak dlatego, że wciąż brakuje łatwo dostępnych i odpowiednio opracowanych materiałów na ten temat): Św. Rozalia urodziła się prawdopodobnie w r. 1130 w znamienitej rodzinie arystokratycznej – spokrewnionej zarówno ze strony ojca jak i matki, ze słynnym cesarzem – Karolem Wielkim. Ojcem Rozalii był znakomity rycerz – książę Sinibaldi, pełniący służbę u króla Normanów –Rogera II Matka – Maria Guiscarda pochodziła natomiast z rodu księcia Apulii i Kalabrii – Roberta Guiscardo, który niegdyś wraz z królem Rogerem I-szym pokonał walecznych Saracenów (Arabów) i zdobył dla Normanów – Sycylię. Z woli króla sycylijskiego Rogera II, rodzice św. Rozalii posiadali aż trzy księstwa (Kwiskwina, Rose i Peleryno) oraz piękny zamek w pobliżu Palermo – zwany Olivella. Byli to więc ludzie bardzo zamożni i cieszący się wysokim uznaniem panującego tam wówczas króla

Według legendy, jeszcze przed narodzeniem dziecka, jego matce – Marii Guiscarda pojawił się we śnie Anioł, który 53powiedział, że będzie to córka i że należy jej nadać zupełnie nieznane wówczas imię – Rozalia. Było to harmonijne połączenie dwóch słów oznaczających dwa piękne kwiaty: Rosa (róża) – symbolizująca życie pokutne i pustelnicze oraz – Lilia (lilia) – symbolizująca dziewiczą czystość duszy i ciała. Według tej przepowiedni miała więc Rozalia zostać w przyszłości najpiękniejszym kwiatem Sycylii i całego – tego książęcego rodu. Kiedy przyszła na świat – wszyscy byli urzeczeni jej wdziękiem i urodą. Na chrzcie św. zgodnie z życzeniem matki, nadano jej rzeczywiście – to niezwykłe imię – Rozalia, a chrzestnymi byli – sam król Roger II z małżonką – Margheritą di Navarra. Chrztu udzielił ówczesny arcybiskup Palermo. Ta bardzo ważna, chrześcijańska ceremonia odbyła się prawdopodobnie w królewskiej kaplicy Pałacu Normanów – Capella Palatina

Pochodząc z takiej rodziny, od najmłodszych lat Rozalia żyła w przepychu i luksusie ale to wcale nie osłabiało jej, wciąż pogłębiającej się, pobożności. Garnęła się też do nauki

Opanowała nawet język łaciński, który wówczas był domeną jedynie wybitnych uczonych. Na wzorowe wychowanie Rozalii, a zapewne także na charakter jej osobistej pobożności miały duży wpływ dwie bogobojne kobiety – tzw. mamki – najpierw pewna szlachetnie urodzona dama o imieniu Laurika, a potem królewska ochmistrzyni – Antonia. To one zaszczepiły i rozwinęły w Rozalii wielką miłość do Chrystusa. Równolegle z tym głęboko religijnym wychowaniem, rodzice stopniowo przyzwyczajali ją do wielkopańskiego życia, zabierając ją na różne wystawne przyjęcia, ceremonie i spotkania. Wyróżniała się wówczas bardzo radosnym i serdecznym usposobieniem oraz wysoką inteligencją

Pierwsze, poważne duchowe rozterki pojawiły się około dwunastego roku jej życia. Z jednej strony uśmiechał się do niej wykwintny, dworski świat, oferujący jej bardzo ciekawą i dostatnią przyszłość, a z drugiej – coraz bardziej pociągało ją 54proste, pustelnicze życie, całkowicie poświecone Chrystusowi

Prawdopodobnie w tym to okresie złożyła ona w tajemnicy przed rodziną – ślub dozgonnej czystości. O tej pobożnej przysiędze młodziutkiej Rozalii wiedziała ponoć tylko jej mamka – Antonia. Według starych podań, tekst tego ślubowania został potem ujawniony i brzmiał on następująco: „Mój najmilszy Jezu, Stwórco mój, Odkupicielu mój, Zbawicielu mój! Ja Rozalia, niegodna służebnica Twoja, u Stóp Majestatu Twego, w obecności wszystkich świętych i Aniołów w niebie, Tobie ślubuję i przyrzekam, że czystość duszy i ciała zachowam przez cały ciąg życia mojego. Ciebie całym i szczerym sercem obiecuję kochać, jako duszy mojej jedynego Oblubieńca, a dla chwały i czci Twojego Przenajświętszego Imienia, i dla Twojej Boskiej miłości, odrzekam się wszelkich całego świata próżności i rozkoszy; a ja Ci się teraz z ciałem i duszą oddaję na całopalną, aż na wieki ofiarę: tak też od Ciebie wzajemnie Najmiłościwszy Panie i Dobro moje najwyższe, niech będę uznana i przyjęta za Twoją najniższą służebnicę i niegodną oblubienicę, aż na wieki wieków. Amen.” Kiedy o tym potajemnym ślubowaniu dorastającej Rozalii dowiedzieli się (prawdopodobnie od Antonii) jej rodzice, to bardzo się tym zmartwili. Zaczęli usilnie nalegać, aby spośród wielu, starających się o jej rękę znakomitych rycerzy, wybrała ona sobie najodpowiedniejszego i szybko go poślubiła. Rozalia jednak wciąż zwlekała z takim wyborem, gdyż jej pragnienia zupełnie się nie pokrywały z pragnieniami i wolą rodziców. Zniecierpliwiony ojciec w końcu sam wybrał jej przyszłego męża i ogłosił zaręczyny z królewskim familiantem, z wysokiego rodu – niejakim Baldwinem. To oczywiście bardzo zasmuciło Rozalię i choć pozornie godziła się z wolą rodziców, to jednak rozpaczliwie szukała ratunku w modlitwie. Według legendy, w nocy poprzedzającej jej oficjalne zaręczyny, ukazała jej się Najświętsza Maryja Panna i doradziła, aby Rozalia jeszcze tej samej nocy – uciekła ze swego rodzinnego domu. Był 55to rok 1143 – miała więc ona wtedy niecałe czternaście lat, a już musiała dokonać tak poważnego wyboru i bez wahania go dokonała. Szybko wstała z łóżka, zabrała ze sobą jedynie krucyfiks, koronkę, modlitewnik i włosiennicę, i z takim to majątkiem po kryjomu opuściła swój bogaty pałac

Legenda mówi, że tuż za bramą rodzinnego pałacu, spotkała ona dwóch Aniołów, z których jeden przypominał uzbrojonego rycerza, a drugi – prostego pielgrzyma

Wyprowadzili oni Rozalię tej nocy dość daleko za miasto Palermo i na szczycie góry zwanej Kwiskwina, wskazali jej małą, przysypaną śniegiem jaskinię, dobrze ukrytą pośród gęstego lasu. Tam miała teraz zamieszkać i tam prowadzić swe pełne umartwień i wyrzeczeń – pustelnicze życie. W tej małej, wilgotnej jaskini Rozalia spędziła kilka lat na gorliwej modlitwie i surowej pokucie, żywiąc się jedynie leśnym runem, owocami kaktusów (kiwali), kasztanami i korzonkami. Wodę czerpała z pobliskich źródeł lub z topniejącego śniegu

Dla tej młodej, delikatnej i wychowanej w luksusach dziewczyny taki samotny pobyt na odludziu i to skrajnie prymitywne życie w ciasnej i mokrej jaskini wymagało na pewno wielkiej odwagi i niezwykle silnej woli – był to przecież swoisty survival. Systematyczna modlitwa i głęboka, codzienna kontemplacja dawały jej jednak radość i siłę, niezbędną do przetrwania. Według legendy, także Aniołowie otaczali ją specjalną opieką i nawet unosili czasem aż do nieba, aby mogła tam trochę odpocząć i posłuchać anielskiego śpiewu. Nawet jeśli to tylko legenda, to jednak nie możemy wykluczyć, że św

Rozalia rzeczywiście doświadczała w tej jaskini różnych mistycznych doznań i autentycznych wizji. Można się dziś zastanawiać – czy właśnie tego oczekiwał od niej Chrystus? Czy takie pustelnicze życie miało sens i było komukolwiek potrzebne? Obecnie także oprócz zakonów otwartych, mocno zaangażowanych w różnorodną działalność społeczną i charytatywną, spotykamy zakony ścisłe – kontemplacyjne i 56również się pytamy o sens ich istnienia. Pytamy się pewnie dlatego, że nie potrafimy właściwie zrozumieć, czym jest prawdziwa modlitwa i pokuta, jaka jest ich faktyczna siła i jakie mają one znaczenie dla każdego z nas i dla całego świata

Zarówno ludzie wielkiej wiedzy, jak i wielkiej wiary, jak chociażby – nasz wspaniały rodak – Jan Paweł II – zawsze bardzo wysoko cenili takie głębokie życie kontemplacyjne i uważali, że do harmonijnego rozwoju człowieka i całych narodów, potrzebna jest zarówno modlitwa jak i czyn. Święta Rozalia była przede wszystkim osobą głębokiej modlitwy, ale Jej determinacja i odważne czyny budzą także szacunek i wielkie zdumienie

Widocznym do dziś śladem pobytu św. Rozalii w jaskini jest wyryty tam przez nią napis, który daje się jeszcze odczytać. W wolnym tłumaczeniu na język polski brzmi on następująco: - "Ja, Rozalia Sinibaldi, córka pana (hrabiego) na Kwiskwinie i Róży, odważyłam się była z miłości ku memu Panu Jezusowi Chrystusowi tę grotę skalną zamieszkać"

Znajduje się tam teraz specjalne sanktuarium poświecone św

Rozalii i jest ono oddalone ok. 4 km. od miasteczka San Stefano Quisquina na Sycylii

Po kilku latach pobytu w jaskini, św. Rozalia musiała ją jednak opuścić. Istnieje obecnie kilka hipotez tłumaczących pilną potrzebę opuszczenia jaskini przez Rozalię

Jedna z nich mówi, że na tronie zasiadł wówczas (rok 1154) król Wilhelm I zwany „Złym”, który pozbawił rodziców św. Rozalii ich dotychczasowych posiadłości i nie chciała ona już dłużej przebywać na swych rodzinnych terenach, tj. w pobliżu Ouisquiny

Według O. Dominika Frydrychowicza (jednego z dawnych biografów św. Rozalii), główną przyczyną opuszczenia dotychczasowej jaskini prze św. Rozalię, były prowadzone przez jej brata Mateusza, intensywne wyręby lasów otaczających jej pustelnię

57Kolejna, wielce prawdopodobna hipoteza jest taka, że miejsce pobytu św. Rozalii zostało przypadkowo odkryte przez okolicznych wieśniaków. Coraz częściej zaczęli ją tam odwiedzać i rozgłaszać różne wieści o pobycie jakiejś tajemniczej świętej damy na tym pustkowiu. Z uwagi na to, że rodzina ją wciąż jeszcze intensywnie poszukiwała, dalszy pobyt w tej właśnie jaskini stawał się zbyt niebezpieczny, dlatego św

Rozalia zdecydowała się ją opuścić, zabierając ze sobą tylko krucyfiks, obraz Najświętszej Panny, trochę książek i kij pielgrzymi na drogę

Po opuszczeniu swojej jaskini, przez krótki czas św

Rozalia ukrywała się w Lesie Biwońskim, albo według innej wersji – w Letcarze, w pobliżu źródła rzeki Torto. Następnie pod opieką swojego Anioła Stróża (bo jakże by inaczej) udała się na górę Monte Pellegrino, oddaloną od jej dawnej groty ok

70 km. i tam na skalnym urwisku, nad piękną zatoką Morza Tyrreńskiego znalazła swoje nowe mieszkanie. Była to także jaskinia – dość obszerna, ale bardzo trudno dostępna, ciemna, zimna i mocno zawilgocona. Jej niskie sklepienie najeżone było skalnymi kolcami, co zmuszało Rozalię do ciągłego schylania się i klękania. Mimo, że jaskinia była dosyć rozległa, to był w niej zaledwie jeden mały, suchy kącik, nadający się do spania

Natomiast z wąskiego wylotu tej surowej jaskini roztaczał się widok doprawdy cudowny. Lśniło w słońcu lazurowe morze

Rozległy krajobraz przeplatały malownicze góry i zielone doliny. Spośród licznych gajów i ogrodów wyglądały ciche, ludzkie osady. Wszędzie tętniło bujne i urocze życie. Czy przebywając w tej mrocznej jaskini i patrząc na tą piękną okolicę i na owe ludzkie siedziby, św. Rozalia nie miała nigdy żadnej pokusy, aby tam wrócić? To chyba – wprost niemożliwe? Pewnie i ona miewała chwile naturalnej tęsknoty do łatwiejszego i barwniejszego życia, ale jak to można wyczytać z niektórych łacińskich tekstów, dotyczących jej żywota – św

Rozalia żyjąc w tej jaskini – „podwoiła swoją gorliwość w 58modlitwie i umartwieniu”. Swoje biodra opasywała żelaznym łańcuchem i zatapiała się coraz bardziej w głębokiej modlitwie i medytacji, a gdy było trzeba, to także mężnie walczyła z szatanem oraz jego różnymi pokusami. Taki pokutny i niezwykle surowy tryb życia delikatnej kobiety, na pewno nie sprzyjał jej zdrowiu. Dlatego też mimo młodego wieku (niecałe 31 lat), zaczęła poważnie myśleć o szybko zbliżającej się śmierci.Gorąco zapragnęła wówczas Sakramentu Pojednania i Komunii Świętej. Podanie głosi, że o tym jej pragnieniu dowiedział się we śnie pewien zakonnik o imieniu Cyryl i to on właśnie wspiął się na stromą skałę, odszukał jaskinię i udzielił Wiatyku umierającej Pustelnicy. Po tym sakramencie św

Rozalia położyła się spokojnie w swoim kąciku, podkładając sobie prawą rękę pod głowę, a w lewą biorąc krucyfiks i różaniec, i w takiej to postawie zasnęła, wsłuchana w niebiańską muzykę

Św. Rozalia zmarła, czyli – narodziła się dla Nieba – prawdopodobnie 4 września 1160r, stąd papież Urban VIII wpisując ją do Martrologium Rzymskiego, taki właśnie dzień w kalendarzu, wyznaczył ku jej czci i dlatego w dniu 4 września odbywają się zwykle poświecone jej odpusty. O pustelniczym życiu Świętej i tej pięknej śmierci ludzie niebawem się dowiedzieli z różnych objawień i licznych cudów, zdarzających się za jej wstawiennictwem. Na Jej cześć zaczęto wznosić ołtarze i układać rozmaite modlitwy i litanie. Nad obydwoma jaskiniami wybudowano z czasem wspaniałe kościoły i wielu pustelników starało się ją naśladować, ale mimo usilnych poszukiwań, Jej ciało wciąż pozostawało w jakimś tajemniczym ukryciu. W końcu zrezygnowano z dalszych poszukiwań, z głębokim przekonaniem, że ciało św. Rozalii zostanie odnalezione dopiero wtedy, kiedy ona sama na to zezwoli. Tak minęło ponad 400 lat

W roku 1624 św. Rozalia zaczęła się znowu dość często objawiać, zapowiadając straszną epidemię dżumy, 59nadchodzącą z głębi Afryki. Epidemia rzeczywiście wkrótce nadeszła. To skłoniło kardynała Doryje do nowych poszukiwań ciała św. Rozalii. Niebawem jednemu z okolicznych mieszkańców, polujących na górze Pelegryńskiej, objawiła się sama św. Rozalia i dokładnie wskazała miejsce swego spoczynku. Kazała też zapewnić Kardynała, że skoro tylko jej ciało po wydobyciu, zostanie ku czci publicznej wystawione, to natychmiast morowe powietrze ustanie i ta straszna epidemia zostanie całkowicie opanowana. Z polecenia Kardynała, niebawem wydobyto ciało św. Rozalii i po oficjalnym potwierdzeniu jego tożsamości przez specjalnie powołaną w tym celu komisję – jako prawdziwą i niezwykle cenną Relikwię – wystawiono je ku czci publicznej w dniu 22 lutego 1625 roku. Od tej chwili zaraza rzeczywiście całkowicie ustała, a wdzięczni mieszkańcy Palermo wznieśli wkrótce piękną kaplicę, w której uroczyście pochowano św

Rozalię, obierając ją także za główną patronkę tego miasta i całej Sycylii. W roku 1743 Relikwie św. Rozalii uchroniły od dżumy także miasto Mesynę, leżące w pobliżu Palermo. Z czasem kult św. Rozalii – jako patronki skutecznie chroniącej od wszelkich chorób, a zwłaszcza od zarazy, rozprzestrzenił się po całej Europie i oczywiście dotarł także do Polski

Jak widać po tym krótkim, pustelniczym życiu św

Rozalii, przepełnionym głównie pokutą i modlitwą, nastąpił po jej śmierci jak gdyby nowy etap jej aktywności – tym razem charakteryzuje się on konkretną działalnością wstawienniczą na rzecz ludzi trapionych chorobami, a zwłaszcza zarazą. Rodzi się więc takie oto proste pytanie: czy bez tych, niezbyt zrozumiałych dla nas umartwień i bez tej, niemal ciągłej modlitwy w odludnych jaskiniach, to jej późniejsze wstawiennicze działanie trwało by tak długo i czy byłoby aż tak skuteczne? Myślę, że odpowiedzi na to i na inne podobne pytania, należy szukać nie tylko w teologicznych traktatach, ale przede wszystkim we własnym sercu

60Warto tu dodać jeszcze jeden, bardzo ciekawy szczegół, bezpośrednio związany z tą Świętą Dziewicą. Otóż ciało św

Rozalii zostało w naturalny sposób zmumifikowane przez krople wody, powoli kapiące ze skalnych minerałów jaskini

Utworzyła się dzięki temu wokół jej ciała dość gruba, przeźroczysta powłoka przypominająca alabaster, twarda jak kryształ i błyszcząca jak ametyst i hiacynt w najszlachetniejszej swej postaci. Taką to niezwykłą trumnę sporządziła jej natura i ukryła ją głęboko w ziemi tak skutecznie, że na jej odkrycie trzeba było czekać aż 400 długich lat. Czyż nie jest to zdumiewające?! Na koniec tej dość długiej opowieści o św. Rozalii proponuję zrobić szybką wycieczkę w przestrzeni i czasie, czyli ze średniowiecznej Sycylii przenieść się wprost do naszej, współczesnej Polski. Dlaczego? Bo chcę tu dosłownie zacytować pewne świadectwo, które wyraźnie pokazuje, że także i dziś św. Rozalia może być nam bardzo pomocna

Oczywiście, żeby to świadectwo do nas wyraźnie przemówiło, potrzebna jest łaska wiary (proszę tylko nie mylić jej z naiwną łatwowiernością), a ta jak wiadomo nie każdemu jest dana i nie każdy jej uczciwie poszukuje. Przypomina mi się tu pewne charakterystyczne zdanie wybitnego uczonego – Ludwika Pasteura: „Mała wiedza oddala od Boga, duża – przybliża do Niego coraz bardziej”.

Świadectwo uzdrowienia za wstawiennictwem Św. Rozalii 11 lipca 2004 r. o godz.9.55 nasza rodzina przeżyła tragedię

Mój mąż Henryk był kierowcą i miał jechać do pracy samochodem, który stał przy kapliczce Św. Rozalii w Wierzchucinie. Dosłownie pięć minut przed wejściem do samochodu stracił przytomność i przewrócił się. Przewieziono 61męża do Wejherowa do szpitala. Tam zrobili mu prześwietlenie głowy i stwierdzili tętniak mózgu, który na nieszczęście się rozlał. Następnie przewieziono męża do Akademii Medycznej w Gdańsku na operację głowy. Operacja odbyła się następnego dnia i trwała około czterech godzin. Jego stan zdrowia był ciężki, lekarze mówili, że może tego nie przeżyć. Na czas operacji siedziałam w kaplicy ze szwagrem i modliliśmy się za męża. Te cztery godziny trwały wiecznie, lecz wiedziałam, że muszę je poświęcić tylko na modlitwę

W głębi serca wiedziałam, że przeżyje, bo czuwała nad nim Św

Rozalia, która nie dopuściła do tego, by wsiadł do samochodu przed wypadkiem. Już wtedy ochroniła go przed śmiercią, bo pewnie zginąłby tragicznie. Mąż przeżył operację, lecz jego stan zdrowia był nadal bardzo ciężki. Nastąpił paraliż prawej strony, stracił mowę. Po dziesięciu dniach przewieziono męża do Wejherowa na rehabilitację. Tam przebywał około jednego miesiąca. Rehabilitacja nie dawała żadnego efektu, z mową też było krucho. Jeździłam codziennie, opiekowałam się nim

Rodzina również bardzo pomagała, wspierała mnie duchowo i modlitewnie. Wszyscy się bardzo modlili za męża. Jestem wdzięczna także Ks.Tomaszowi Juchniewiczowi- proboszczowi z Białogóry, który poświęcił swój czas i odwiedzał męża w szpitalu oraz w każdej modlitwie wspominał męża i prosił o zdrowie dla niego

Lekarze z Wejherowa stwierdzili, że męża trzeba przewieźć do szpitala specjalistycznego do Kościerzyny. Tam miał przebywać sześć tygodni. Zawieźliśmy go tam na dzień przed odpustem Św.Rozalii, czyli 3 września. Bardzo się bałam. Lekarze, którzy go operowali nie dawali mu szans na wyzdrowienie, twierdzili, że będzie posługiwał się na wózku. To byłby koszmar dla nas wszystkich. W dniu odpustu 4 września przy kapliczce Św.Rozalii odmawialiśmy wraz z sąsiadami różaniec o 62godz.1500 według zwyczaju i modliliśmy się o powrót do zdrowia dla męża

Spoglądając na figurkę Św.Rozalii wierzyłam, że znowu wstawi się u Pana Boga i mąż jeszcze nieraz o własnych nogach pójdzie podziękować Panu Bogu i Św.Rozalii za cud uzdrowienia. Ja i cała nasza rodzina- wierzymy, że to jest cud. Mąż z dnia na dzień dochodzi do zdrowia

Jego stan się polepszył, zaczął chodzić i mówić. Dziś jest samodzielny. Chodzimy do kościoła, jeśli to tylko możliwe i dziękujemy za ten prawdziwy cud uzdrowienia. Lekarze nie dawali żadnych szans, mąż jednak chodzi i mówi Modląc się będziemy dziękować Panu Bogu za wstawiennictwem Św.Rozalii za siłę w walce z chorobą oraz potrzebne łaski a szczególnie za cud uzdrowienia

Św. Rozalio wstawiaj się za nami! Justyna i Henryk Reszka z Wierzchucina z dziećmi: Martą i Krzysiem.

63O „kamiennym deszczu”

Spośród wszystkich znanych tzw. „meteorytowych deszczy” – ten, który w styczniu 1868 roku spadł, na omawianych tu terenach – uchodzi za największy w dziejach świata oraz za najbardziej tajemniczy i niezwykły. Dlaczego? – bo w ciągu zaledwie kilku sekund, spadło tu prosto z nieba aż ponad 70 tysięcy różnej wielkości kamieni, a ściślej mówiąc – meteorytów. Mimo, że te lecące z wielką prędkością kamienie padały bardzo gęsto, w niektórych miejscach nawet co 20 – 30 metrów – o dziwo nikt tu jednak nie zginął i nie doszło do żadnego pożaru, ani żadnego groźnego wypadku. Dla porównania – w Chinach, podczas podobnego, choć znacznie mniejszego deszczu meteorytów w r. 1490 zginęło aż ponad 10 tysięcy ludzi. Są też i inne zagadki, związane z tym niesamowitym, kamiennym deszczem – wciąż jeszcze badanym przez naukowców i nazywanym przez nich – „meteorytem pułtuskim” (jako że spadł on na terenach położonych w pobliżu tego powszechnie znanego miasta) . Według niektórych badaczy trajektoria jego lotu jest także wyjątkowa i nie do końca jeszcze obliczona. Wygląda bowiem na to, że ten potężny meteoryt, zanim wpadł w ziemską atmosferę i rozerwał się na drobne części, to przywędrował tu gdzieś z bardzo daleka, bo aż spoza naszego Układu Słonecznego. Gdyby to się rzeczywiście potwierdziło, to byłby to pierwszy, znany nam meteoryt spoza naszego układu, wszystkie inne są bowiem – „nasze”. Kolejna, związana z nim sensacja – to zaskakujący protokół z pewnego, wielce ciekawego doświadczenia, jakie swego czasu przeprowadzono w Warszawie ze znanym jasnowidzem – inż

Stefanem Ossowieckim. Dla mnie – bardzo dziwną zagadką jest także i to, że poza nielicznym gronem specjalistów oraz amatorów pasjonujących się astronomią – o tym niezwykle ciekawym, kamiennym deszczu, ludzie prawie nic dziś nie wiedzą. Dotyczy to także tych, którzy od lat tu mieszkają, albo 64też często te strony odwiedzają. Warto więc chyba, nieco przybliżyć i dokładniej opisać – to wielce sensacyjne zjawisko

Zanim doszło do tzw. – „kamiennego deszczu” na tym konkretnym i dość dokładnie określonym terenie, w dniu 30.01.1868 r. ok. godz. 19.00–tej, dało się najpierw zauważyć na niebie wielką „kulę ognistą”, która pędziła z ogromną prędkością z południowego–zachodu na północny–wschód. Była ona dobrze widoczna na dość dużej przestrzeni, gdyż zauważono i odnotowano jej niesamowity wygląd m.in. w Królewcu, Berlinie, Kownie, Grodnie, Krakowie, Lwowie, Wiedniu oraz Pradze. Istnieje kilka ciekawych opisów tego zjawiska zamieszczonych w ówczesnej prasie. Oto niektóre z nich, zaczerpnięte z materiałów zgromadzonych na specjalnej wystawie w Olsztyńskim Planetarium (podkreślenia moje) (http://www.planetarium.olsztyn.pl/wystawy_stale/#meteoryt): „Z Kalisza piszą nam pod dniem 2 b.m. o rzadkim zjawisku, które spostrzeżone zostało przez mieszkańców Kalisza w d. 30 stycznia wieczorem o godzinie 6 ¾ : „We wschodniej okolicy nieba pojawiła się nagle w znacznej wysokości nad poziomem ( o godzinie wyżej podanej) spadająca z największą prędkością kula ognista, pozostawiając po sobie ślad w postaci świetnej bardzo smugi, podobnej do racy. Kula ta była prawie tak wielka jak tarcza księżyca w pełni, światło jej było mocniejsze od światła silnych błyskawic, zajmujących cały widnokrąg, pojawiających się zwykle wieczorem lub nocą letnią porą. Zjawisko to trwające około 2ch sekund, zdaje się należy do rzędu zjawisk bolidami w kosmografii zwanych

Wprawdzie pojawieniu się bolidów towarzyszy huk podobny do wystrzału armatniego, który w Kaliszu nie był słyszany, ale może miał on miejsce w innych miejscowościach bliższych tego fenomenu. Opisane zjawisko silnie przeraziło

65mieszkańców, którym zdawało się, że w samem mieście lub okolicach tegoż wybuchł pożar...” „ „Kurier Lubelski” pisze co następuje: Dnia 30 z.m. o godzinie 7ej minut 15 wieczorem, widzieliśmy na wschodnio – południowej stronie nieba meteor cudnej świetności, który jaśniejąc wszystkiemi barwami światła, z szybkością błyskawicy przebiegł w kierunku zachodnio – północnym, roztaczając ognisty szeroki pas za sobą.” „– Aerolit. Piszą do nas z Pułtuska pod d.30 z.m.: Dnia dzisiejszego o godzinie 7ej z wieczora, przeleciała nad naszem miastem kula ognista z południo – zachodu na północ, średnicy około półtora łokcia mająca, oświetliła miasto światłem blado – niebieskawem na kilka sekund, które nadzwyczaj szybko zmieniło się w żółtawe, a na koniec w czerwonawe. W parę minut potem, usłyszeliśmy jakiś dziwny łoskot podobny do grzmotu, trwający około trzech minut, następnie wszystko uspokoiło się.” „Dnia 30 stycznia r.b. o godzinie 7ej wieczorem, w dobrach Grądy, własności p. Radoszewskiego, widziany był Meteor, który przebiegł ponad zabudowaniami gospodarczemi i dworem, rozdzieliwszy się na dwie części, z których pierwszą skierował ku północno – zachodowi, drugą ku północy. W pięć minut później, krótki lecz ciężki grzmot od strony północno – wschodniej dał się słyszeć. – Lewiński „Podczas Meteoru w dniu 30 stycznia, spadła pewna ilość kamieni z Nieba, a mianowicie w Gostkowie i Sielcu w powiecie pułtuskim, 10 mil od Warszawy; kamienie dochodzą do 10 funtów wagi, okryte pewnym rodzajem stopionej lawy i cięższe jak kamienie polowe.” „W okolicach Pułtuska spadł deszcz kamienisty dnia 30 b.m. We wsi Sielcu o 2 mile od Pułtuska, w majętności p

Gosowskiego, – część ogrodu pokrytą została drobnemi odłamkami kamieni. – Oprócz tego ze wsi Czerwonki przysłano

66do Pułtuska kilka znaczniejszych odłamów, które złożono w biurze miejscowego Naczelnika powiatu.” Szczególnie wielkie wrażenie zrobiło to zjawisko na ówczesnych mieszkańcach Warszawy. Oto co na drugi dzień po przelocie tego meteorytu pisze „Kurier Warszawski”: „Dnia 31go Stycznia 1868 r. Piątek - Dnia wczorajszego o godzinie 7ej wieczorem, przy pogodnem niebie i spokojnem powietrzu, przeleciała po nad poziomem Warszawskim, świetna kula ognista, w kierunku od strony południowo-zachodniej ku północno-wschodniej; kula ta, czyli areolit, w biegu swoim powiększając światło swoje i przedłużając smugę z początku białą, w końcu czerwonawą, w wysokości blisko 20 stopni nad poziomem, w stronie północno-wschodniej pękła i rozprysła się na kilka części, z nadzwyczaj silnym blaskiem, który jakby błyskawica lub światło elektryczne cały widnokrąg oświecił. Przebieg kuli ognistej trwał przeszło 4 sekundy, potem w 31/2 minuty, dał się słyszeć silny i przeciągły huk, do grzmotu lub huku z działa podobny. Wnosząc z przedziału czasu, między chwilą błyśnięcia a hukiem, odległość w jakiej znajdował się areolit od Warszawy, w chwili pęknięcia, wynosiła blisko 10 mil

Stan barometru w czasie zjawiska, był 27 cali 10,24 lin: par.,temperatura -6,0 st. R. (niżej zero)

Ciekawe będą doniesienia z okolic, w których spadł ten areolit

Zjawisko to w wielu miejscowościach, równocześnie było widzianem. Dotychczas doszły tylko do nas wiadomości z Wilanowa, z Siedlca i z Berlina. Ciekawą będzie rzeczą, jak to się w oddalonych od nas miejscach wydawało. Spodziewamy się wkrótce zaspokoić pod tym względem ciekawość publiczności i objaśnić o ile możności to naukowo

- Wczoraj około godziny siódmej wieczorem, olśniewająca jasność, podobna do zapalonego w wielkiej ilości drutu magnezjowego, zabłysła pod sklepieniem niebios jak gdyby 67potężna, przeciągła błyskawica. W parę minut potem, dał się słyszeć głuchy, oddalony łoskot w przestrzeni, Prości ludziska zatrwożyli się potrosze, a bujna ich wyobraźnia widziała już w tem zjawisku rozmaite znaki allegoryczne

Nieznajdując się podówczas na ulicy, wybiegliśmy co żywo

"Cóż to było?" spytaliśmy jakiejś strwożonej kobiety. - "A! panie, toćże to ogromny rycerz przejechał w powietrzu na koniu, z nożdrzów i oczów i ogona końskiego sypały się bieluchne, jasne iskry." -"Co bo gadacie! zawołał stróż przyległego domu,- to była jasność jakby wielka błyskawica; wybiegłem natychmiast przed bramę, a spojrzawszy na niebo, widziałem jeszcze dwie ogniste smugi - tymczasem jasność niby mgła poranna, jeno dziwnie rozświecona, zdawała się powoli spadać na ziemię i zaraz potem zniknęła." - "Niby to coś takiego, wtrąciła druga kobieta z gawędzącej i dziwującej się gromadki; alem ja wyraźnie widziała dwie ogniste kule, przelatujące strasznie wysoko po nad Warszawą i to one tak ogromnie świeciły." Podobno ta ostatnia, była najbliżej prawdy. Spotkaliśmy wkrótce jednego z uczonych tutejszych, który utrzymywał, że to właśnie było jednem z owych zjawisk zwanych "kulami ognistemi", mający ścisły związek z aerolitami, czyli spadającemi kamieniami i przelatującemi gwiazdami. Mówił, że to zapewne kula ognista przechodząca (ze strony południowozachodniej ku północno-wschodniej), nadzwyczaj wysoko, tylko niepospolitej jasności.” Skoro tak duże wrażenie wywołało to zjawisko, obserwowane z dość dużej i bezpiecznej odległości, to jakiż musiał być szok i przerażenie ówczesnych mieszkańców tego terenu, na którym to wszystko bezpośrednio się rozegrało, czyli tam, gdzie faktycznie spadł ten niesamowity meteoryt w postaci – „kamiennego deszczu”. Moja babka opowiadała mi na podstawie tego, co słyszała od swojej matki, że ludzie ze strachu 68padali na ziemię, z głębokim przekonaniem, że jest to już koniec świata, albo jakaś straszna kara boska. Potem dopiero, kiedy okazało się, że nikomu nic się nie stało, co jest rzeczywiście wielkim szczęściem i ewenementem, ludzie zaczęli mówić, że pewnie to św. Rozalia ich uratowała. Inni mówili że była to albo św. Rozalia, albo nawet sama Matka Boska, która przyszła tu do nich w odwiedziny, ale przestraszeni ludzie nie potrafili jej oddać należytej czci, więc poszła sobie dalej, nie robiąc nikomu żadnej krzywdy. Jeszcze inni twierdzili, że była to na pewno jakaś ważna przestroga, z którą należy się liczyć i że trzeba po prostu – radykalnie poprawić swoje życie, aby uniknąć jakiejś wojny albo innego wielkiego nieszczęścia. Myślę, że warto tu przytoczyć, bardzo dokładną relację pewnego mieszkańca wioski Sielc, chyba najbardziej „zbombardowanej” tym kamiennym deszczem, zamieszczoną w „Kurierze Codzinnym” Nr.29 z dnia 6 lutego 1968 r: „– Od dziś są do obejrzenia w Redakcji Kuriera Codziennego, odłamki Aerolitu, spadłego w dniu 30 b.m., przy czem przy przesłaniu takowych do Redakcji, otrzymaliśmy list od niegdyś głównego bibliotekarza b. Biblioteki Rządowej w Warszawie, dziś emeryta zamieszkałego w miejscach spadnięcia tegoż aerolitu. „Zapewne macie już w Warszawie wiadomość, o strasznem zjawisku jakie nawiedziło wieś Sielce w powiecie Makowskim gubernji Łomżyńskiej nad samą Narwią położoną, o mil jedenaście od Warszawy odległą, i okolice na przestrzeni jednomilowej; a że w takich wypadkach wiele być może fałszywych wieści, zamierzam podać prawdziwe fakta, których naocznemi byliśmy świadkami. Otóż w dniu 30 stycznia r. b. o godzinie 7ej wieczorem, przy najpogodniejszym niebie i mrozie około 9 stopni wynoszącym, kiedy dwie świetne gwiazdy, tuż przy sobie będące, a za niemi księżyc, nachylały się ku swemu zachodowi, nagle z po za nich zaczęły sypać się ogniste iskry, poczem zaciemniło się tak, iż w podróży jak mówiono, konie stanęły, co trwać mogło około 10 69sekund, a następnie wybuchło wielkie światło do ognia bengalskiego podobne, tak iż każdy z mieszkańców sądził, że się jego dom pali i każdy przed sień wybiegał; a wtem dał się słyszeć huk do strzału armatniego podobny, z którego uformowała się mała podłużna chmurka, ciągnąca się ze wschodu na zachód, na której powstał grzmot przeciągły około 5 minut trwający, podobny do turkotu powozu po bruku jadącego, lub pytla we młynie mielącego. Wtenczas wiedziony instynktem na nauce opartym, zawołałem do otaczających mnie: uciekajcie pod dachy, bo teraz nastąpi spadanie kamieni. Jakoż powstał szum w powietrzu, przerywany odgłosem jakby janczarskiej muzyki, i sypnęły się kamienie rozmaitej wielkości i kształtu, w znacznej bardzo ilości, której jednak choć w przybliżeniu oznaczyć trudno, bo nazajutrz rano nastąpiła odwilż, było bowiem 2 stopnie ciepła, przez co te co spadły w śnieg, są teraz w błocie, a te co spadły na lód na Narwi, pokryła woda z odwilży powstała; jednakowoż uzbieraliśmy ich kilkanaście, z których trzy różnej wielkości, a największy około 10 funtów ważący, posyłam dla zrobienia z nich użytku jaki za najwłaściwszy uznacie. Zdaje się, że formacja tych kamieni jest wulkaniczna, i że pochodzą z wulkanów na księżycu będących

Zawsze zjawisko to jest bardzo ważne i ciekawe, zasługuje więc na szczególną uwagę badaczów natury, którzy niechaj dla objaśnienia nas, i obznajmienia z tego rodzaju fenomenami, a tem samem uspokojenia przestraszonych umysłów, różne następstwa przypuszczających, raczą swe zdanie przez pisma publiczne ogłosić.”” Jak widać, autor tej relacji, będąc człowiekiem oczytanym i wykształconym (był on przecież emerytowanym głównym bibliotekarzem Biblioteki Rządowej), mimo pewnych naturalnych emocji stara się na to zjawisko popatrzeć dość racjonalnie. Po dokładnym obejrzeniu kilku, znalezionych meteorytów, stawia on swoją własną hipotezę dotyczącą ich 70pochodzenia. Przypuszcza, że są to fragmenty jakiegoś wulkanu, znajdującego się na księżycu. A co na ten temat możemy powiedzieć dziś – po przeszło 140 tu latach od tamtego interesującego wydarzenia? – Oczywiście dziś wiemy już na ten temat dużo więcej. Ten meteoryt był i nadal jest bowiem skrupulatnie badany, tym bardziej, że wciąż jeszcze udaje się odnajdywać jego fragmenty

Według prof. Jana Samsonowicza, który ten meteoryt przebadał bardzo dokładnie, był to obiekt wyjątkowo duży, gdyż jego masa wynosiła łącznie prawie 9 ton (dokładnie szacuje się ją na 8862 kg). Po głębokim wtargnięciu w ziemską atmosferę, rozerwał się on na bardzo wiele różnej wielkości odłamków i spadł w postaci tzw. „kamiennego deszczu” na obszarze stanowiącym charakterystyczną elipsę, o powierzchni ponad 127 km2. Spadło wtedy ponad 70 tysięcy meteorytów. Setki, a może i tysiące tych meteorytów trafiło do różnych muzeów na całym świecie, a także do handlu, ale znacznie większa ich część nadal spokojnie sobie leży na polach i łąkach, a także w licznych starorzeczach i w korycie rzeki Narew. Wiele z nich spoczywa też zapewne w różnych pryzmach, wyzbieranych z ziemi kamieni, od których, na pierwszy rzut oka, niewiele się dziś różnią, gdyż z biegiem lat owe meteoryty uległy silnemu zwietrzeniu i korozji. Dlatego wyszukiwaniem meteorytów na tym terenie zajmują się obecnie już tylko fachowcy albo zapaleni miłośnicy astronomii

Posługują się przy tym magnesem lub wykrywaczem metali, ze względu na ich silne właściwości magnetyczne, gdyż zawierają one dość duży procent żelaza. Bezpośrednio po upadku owego meteorytu ludzie zbierali jego odłamki bardzo chętnie i rozcierali je na drobny proszek, gdyż uważali, że jest to bardzo cenne lekarstwo na różne choroby. Poza tym, dość dobrze za nie płacili różni kolekcjonerzy i pracownicy muzeów. Dziś także są one w cenie, gdyż płaci się średnio od 16 do 20 dolarów za

71gram meteorytu, ale tak jak zaznaczyłem, znaleźć i rozpoznać je pośród innych, podobnych kamieni, wcale nie jest łatwo

– A jakiej wielkości były te meteoryty? – Otóż, bardzo różnej. Ich wielkość zależała dosyć ściśle od miejsca upadku i zwiększała się stopniowo zgodnie z kierunkiem przelotu owej wielkiej, ognistej kuli, tj. z południowego – zachodu ku północnemu – wschodowi. I tak, w okolicach wiosek Obryte i Ciołkowo poszczególne odłamki meteorytu ważyły zaledwie 100 – 200 gram (był to tzw. „groch pułtuski”), bliżej Narwi np

w Rozdziałach i w Gostkowie ważyły one już od 400 do 800 gram, w okolicach Sielca i św. Rozalii ich waga wahała się od 1 do 6 kg, a największe okazy spadały w pobliżu wiosek Rzewnie, Słojki i Łaś – tam ich waga wynosiła średnio od 4 do 7 kg. W niektórych źródłach, jako miejsce upadku szczególnie dużych meteorytów wymieniana jest też Czerwonka, która leży jednak już znacznie dalej niż te wszystkie wioski, które znalazły się w granicach owej charakterystycznej meteorytowej elipsy. Największy okaz meteorytu znaleziony na tych terenach (w pobliżu wioski Rzewnie) ważył prawie 10 kg (dokładnie 9096 g) i trafił on do British Museum w Londynie

– Gdzie u nas w Polsce można zobaczyć te pułtuskie meteoryty? – Oczywiście – w Pułtusku! W tamtejszym regionalnym muzeum jest bowiem zgromadzonych aż 16 odłamów owego słynnego meteorytu. Są one jednak niezbyt wielkie, gdyż największy z nich waży tylko – 29 dkg

Największy w Polsce okaz pułtuskiego meteorytu znajduje się w Muzeum Geologicznym PAN w Krakowie. Waży on prawie 3 kilogramy. Piękne okazy tych meteorytów znalezione osobiście przez prof. Jana Samsonowicza można dziś także podziwiać w Muzeum Ziemi PAN w Warszawie. W tymże muzeum, oprócz tych meteorytów i bogatej kolekcji kurpiowskich bursztynów, jest także inny, bardzo cenny eksponat znaleziony na opisywanych tu terenach. Jest nim bardzo okazały kieł 72mamuta, znaleziony w wyrobisku pożwirowym w pobliżu wioski Brzuze. Pochodzi on z epoki lodowcowej, czyli liczy sobie co najmniej 10 tysięcy lat. Takie oto niezwykle ciekawe i bardzo cenne skarby, pochodzące z tej naszej kurpiowskiej ziemi, możemy sobie dziś pooglądać w tym sympatycznym, warszawskim muzeum

Wracając do naszego słynnego meteorytu, należy zadać sobie pytanie, skąd on tu do nas przywędrował i jakie jest jego pierwotne pochodzenie? Jeśli chodzi o trajektorię jego lotu, to jak to już wspomniałem – zdania są mocno podzielone, zwłaszcza, że nadal nie jest ona jeszcze dokładnie obliczona

Niektórzy wręcz sugerują, że jest ona tak nietypowa i skomplikowana, że jest wielce prawdopodobne, iż meteoryt ten przywędrował do nas spoza Układu Słonecznego. Inni uważają jednak, że to niemożliwe, gdyż wszystkie znane dotychczas meteoryty pochodzą tylko z naszego układu, więc i ten „pułtuski” nie jest chyba jakimś kuriozalnym wyjątkiem? Jako koronny argument za takim „lokalnym” pochodzeniem owego meteorytu, podają oni przede wszystkim jego dość typowy skład chemiczny. Jest on niemal dokładnie taki sam, jak jednej z bardziej znanych planetoid, zwanej Hebe i krążącej pomiędzy Marsem a Jowiszem. Ta licząca ok. 185 kilometrów średnicy planetoida, zderzyła się prawdopodobnie z jakimś innym ciałem niebieskim i odłupany od niej kawał skały, z ogromną szybkością poszybował w kierunku naszej ziemi, a w końcu rozerwał się na drobne kawałki i spadł na naszą kurpiowską ziemię w postaci tego fantastycznego „kamiennego deszczu”. Czy tak faktycznie było? Czy „meteoryt pułtuski” rzeczywiście pochodzi z tej niezbyt odległej planetoidy Hebe? Może tak, może – nie? W olbrzymim kosmosie jest zapewne bardzo wiele obiektów o podobnym składzie chemicznym i w tym kosmicznym zdarzeniu, w wyniku którego powstał ów meteoryt, nie 73koniecznie musiała uczestniczyć Hebe. A jeśli nawet tak było, to warto się dalej zapytać – skąd się wzięła Hebe i te wszystkie planetoidy, które teraz sobie majestatycznie krążą pomiędzy Marsem a Jowiszem i które niestety – stwarzają też dla naszej Ziemi pewne, całkiem realne zagrożenie? Otóż według teorii profesora Thomasa van Flandera pomiędzy Marsem a Jowiszem była kiedyś jedna duża lub kilka mniejszych planet, które pod wpływem silnej grawitacji Jowisza lub w czasie jakiegoś kosmicznego zderzenia, rozpadły się na bardzo wiele drobnych części, które dziś nazywamy planetoidami. Obecnie znamy już ponad 300 tysięcy takich drobnych ciał niebieskich, o średnicy od kilku do kilkuset km, ale jest ich tam na pewno dużo więcej. Czasem te planetoidy zderzają się ze sobą i dzielą na jeszcze drobniejsze odłamy, a niektóre z nich mają tak wydłużone orbity, że co pewien czas zapuszczają się aż tu – w pobliże naszej Ziemi. Być może, „meteoryt pułtuski” ma właśnie takie – plnetoidalne pochodzenie

Możemy sobie łatwo wyobrazić, co by było, gdyby taki wielki – kilku, czy może nawet kikudziesięcio – tonowy odłamek (bo duża jego część zdążyła się już przecież spalić w atmosferze) w całości uderzył w ziemię. Na szczęście, zdążył się on jednak rozerwać, na stosunkowo drobne kawałki, dlatego jego uderzenie było tu znacznie złagodzone i nikomu nie zrobiło żadnej krzywdy

Muszę przyznać, że bardzo lubię spoglądać na rozgwieżdżone niebo i obserwować tzw. „spadające gwiazdy”

Myślę, że nie jestem tu wcale wyjątkiem – chyba niemal każdego zadziwia i zachwyca taki widok. Oczywiście dobrze wiem, że na ogół te imponująco wyglądające – „spadające gwiazdy”, to zaledwie drobne kruszyny kosmicznej materii, o średnicy ok. 1 mm. Lecą one jednak z zawrotną prędkością tj

od 10 do 70 km/s, dlatego wpadając w naszą atmosferę, na 74wysokości ok. 100 km. rozpalają się tak mocno, że widzimy je właśnie w postaci takich efektownych – szybko mknących „gwiazd”. Jakim więc oszałamiającym widokiem musiał być ów przelot wielkiej, kilkutonowej ognistej kuli, a następnie – ten niesamowity nalot aż tylu, bo ponad 70 – ciu tysięcy „spadających gwiazd”?!

Czyżby dotknięcie innej cywilizacji? Patrząc w rozgwieżdżone niebo, wielu z nas zapewne zastanawia się także nad tym, czy gdzieś tam daleko, w ogromnym kosmosie istnieją jacyś nasi pobratymcy, czy istnieje tam życie? Okazuje się, że na to frapujące pytanie, omawiany tu „Meteoryt Pułtuski” – też może coś nam powiedzieć i wygląda na to, że rzeczywiście coś już powiedział – ustami słynnego jasnowidza – inż. Stefana Ossowieckiego

Ten zamordowany przez Niemców polski inżynier był osobą naprawdę niezwykłą. Przed wojną, a także w czasie ostatniej wojny, przeprowadzono z nim setki eksperymentów

Jego wybitne, psychotroniczne zdolności badali często znakomici uczeni z różnych naukowych instytutów i uczelni, tej miary co Charles Richet (laureat Nagrody Nobla), Gustaw Geley, William Mackenzie, Eugene Osty i inni. Nikt, nigdy nie przyłapał go na żadnym oszustwie i wszyscy ci badacze byli pod głębokim wrażeniem, zarówno jego ujmującej osobowości jak i demonstrowanych przez niego zjawisk. Był on bowiem człowiekiem niezwykle uczciwym i otwartym na skrupulatne poszukiwanie prawdy. Obok takich objawów jak – telepatia (czytanie w myślach), telekinezja (poruszanie różnymi przedmiotami, bez dotykania), bilokacja (jednoczesna obecność w dwu różnych miejscach) miał on też wybitny dar jasnowidzenia. Bez większego trudu udawało mu się odczytywać listy szczelnie zamykane w kilku kopertach., czy 75nawet chowane w grubej ołowianej rurze (tzw.„eksperyment sorboński”). Jedno z takich doświadczeń przeprowadził z nim osobiście sam marszałek Piłsudski, wypisując na kartce w zalakowanej kopercie takie oto dowcipne słowa – „Pocałuj mnie w d...”. Ossowiecki odczytał je oczywiście bezbłędnie, a potem razem się z tego serdecznie pośmiali

Podobnie jak szeroko znany, współczesny zielarz i jasnowidz ksiądz Czesław Klimuszko (zmarły w 1980 r.), Stefan Ossowiecki także potrafił na podstawie zdjęcia lub jakiegoś innego osobistego przedmiotu, odnajdywać osoby zaginione. Dokładnie n.p. powiedział co się stało i gdzie jest zakopana zamordowana córka niemieckiego przemysłowca, który potem, już jako pułkownik Wermachtu wyrobił Ossowieckiemu specjalny glejt, gwarantujący mu nietykalność i podpisany przez samego Hitlera. Dzięki temu glejtowi udało się Ossowieckiemu uratować wielu ludzi w czasie wojny, ale ponieważ mimo usilnych nalegań nigdy się nie zgodził na współpracę z okupantem, a przeciwnie – publicznie przepowiadał klęskę Hitlera, więc w końcu przypłacił to życiem. Zginął 5.08. 1944r. w Warszawie podczas powstania, zresztą – dokładnie tak, jak to wcześniej – sam przepowiedział, zaznaczając przy tym, że nie ma ucieczki od własnego losu

Szczególnie dużym zainteresowaniem cieszyły się jego zdolności psychometryczne. Jak na jakimś trójwymiarowym filmie widywał często różne zdarzenia, nieraz bardzo odległe w czasie lub w przestrzeni. Biorąc do ręki np. drobny fragment jakiejś starodawnej budowli mógł bardzo precyzyjnie opisać jej dzieje i różne konkretne sceny z toczącego się tam niegdyś życia. Często znajdowało to potem naukowe potwierdzenie podczas prac wykopaliskowych, albo dokładnych studiów historycznych, czy archeologicznych, jak to miało miejsce np. na Zamku Królewskim w Warszawie. W instytucie archeologii Uniwersytetu Warszawskiego Ossowiecki wygłaszał czasem własne, bardzo śmiałe tezy na temat 76prehistorycznych form życia posługując się jedynie psychometrią. Mimo początkowego sceptycyzmu, w późniejszych latach tezy te zostały jednak w pełni potwierdzone za pomocą metod ściśle naukowych

Ossowiecki był człowiekiem nie tylko bardzo życzliwym i uczciwym, ale także głęboko religijnym. O swoich paranormalnych zdolnościach mówił tak: . „...Dziś dla mnie zrozumiała jest potęga wiary i cuda, których można dokonać. Modlitwa i ekstatyczne zapatrzenie się w tajemnice wiary wyzwala z człowieka ogromną ilość energii, w zamian zaś jako równoważnik wypełnia istotę jego nieznana bliżej, ale potężna energia kosmiczna, której siła potrafi tworzyć cuda. Może ona uzdrawiać chore ciała i całkowicie przekształcić psychikę danego człowieka." Postać inż. Stefana Ossowieckiego staram się tu przybliżyć i scharakteryzować dość dokładnie, gdyż to dzięki niemu, na ten nasz „pułtuski meteoryt” możemy też spojrzeć... z zupełnie innej perspektywy. Myślę, że warto tu przytoczyć dosłownie treść protokółu, z pewnego, głośnego niegdyś eksperymentu przeprowadzonego ze Stefanem Ossowieckim, przy użyciu tego właśnie meteorytu. Cytuję go bezpośrednio z bardzo cenionego przed wojną naukowego pisma, które z wielkim trudem udało mi się kiedyś zdobyć w jednym z krakowskich antykwariatów. Są to tzw. „Zagadnienia Metapsychiczne” Nr. 9 – 10 z czerwca 1926 r. Odnośny protokół został sporządzony przez dr Antoniego Czubryńskiego i zamieszczony na stronie 25 tegoż pisma (podkreślenia moje)

Oto on: „Warszawa, 1.XII.1925 o godz. 5.30 wieczorem

Pan Ossowiecki otrzymał do ręki meteoryt spod Pułtuska wagi około 200gramów, chemicznie niezbadany. Po kilku minutach milczenia rzekł: 77„Jak ja dobrze widzę! Jakie ciekawe! Olbrzymie skały i wielkie przepaści. Obszerne , dziwne łąki, jakby z żółtej, oryginalnej trawy. Coś wybuchającego... ogień? Co to takiego? Płaszczyzny, płaszczyzny, płaszczyzny, na których niema kamieni, płaszczyzny żółtawe, o fioletowym odcieniu. Skały, skały, znów płaszczyzny. Jakieś dziwne drzewa, długie, długie, jakby cyprysy czarne, twarde, o gałęziach splątanych u góry. Cały „lasek” dziwnych drzew. Strasznie splątane u góry, czerwonawe. Ja w tych lasach jestem, czerwonawe korzenie u góry. Jakiś ruch widzę. Coś rusza się, coś przeźroczystego

Postać podobna do form ludzkich, ale zupełnie przeźroczysta. Bardzo podobna do ludzi. Jakieś postacie chodzą. Nie mogę przeniknąć w ten ich świat, ale widzę jakby przez mgłę postacie przeźroczyste. Olbrzymie przestrzenie

Jakie to cudowne! (Niebo pogodne, jasne)

Teraz powracam do tych wielkich, olbrzymich..

zetknęli się jakby giganci o barwach rdzawo – żelazistych. W przestrzeni leci odłam ze straszna szybkością. Jakie to cudowne! Jakby kawał tego globu zerwał się. Wszystko się trzęsie

Widzę jak to leci, rozprasza się na wielkie kawały. Widzę jak to szybko leci. To nie w Polsce upadło... Pada w różne strony

Ziemia się kręci, kawałkami pada w różne miejsca. To jasne, że się w rożne strony rozpada. Kawał nawet otwór w ziemi zrobił, może większy od tego (okrągłego) stołu. Zarył się do połowy w ziemię. Już odchodzę”

Po seansie inż. Ossowiecki dodał, iż miał wrażenie, jakby coś uderzyło o powierzchnię globu i oderwało od niej część odcinając ją. Był wzruszony, rozpłakał się ze wzruszenia, ręce miał zimne. Twierdził, że nigdy nie przeżył tak wspaniałej chwili

Przypisek Red

Podobne doświadczenie dokonane już było niegdyś przez geologa profesora Dentona, z tą róznicą, że profesor rozbił znaleziony przez siebie meteoryt na 12 części i rozesłał ułamki, 78odpowiednio opakowane i zapieczętowane do 12 różnych psychrometrów. Jedenastu z nich dało mniej lub więcej szczegółowe odpowiedzi, opisując w nich jakieś ciało niebieskie z jego florą i fauną, które raptem uległo jakiejś katastrofie kosmicznej, rozpryskując się na drobne kawałki

P. S.” O tym ciekawym doświadczeniu pisze też sam Ossowiecki w swojej pasjonującej książce – „Świat mojego ducha i wizje przyszłości” (nowe wydanie – „Libra” 1990 ISBN–83–85005–45–5). Jak się okazuje – Ossowiecki nawet nie wiedział, co to za „kawałek jakiegoś kamienia, koloru szarego” dostał wtedy do rąk. Komentując to niezwykłe doświadczenie dodaje: „Po skończonym doświadczeniu oznajmił mi dr Czubryński, że trzymany przeze mnie kamień jest meteorytem. Żaden seans tak mnie duchowo i fizycznie nie wyczerpał jak z tym meteorytem. Straciłem podczas tego doświadczenia dużo energii, co wyraziło się ogromnym spadkiem temperatury

Przeżyłem wspaniałe chwile, których nie da się z niczym porównać.” (str. 94 – tejże książki)

No cóż – można te relacje zostawić bez żadnego komentarza, ale można też tu zaakcentować, chociażby takie oto znamienne fakty: 1) Stefan Ossowiecki nigdy nie oszukiwał i prawie nigdy się nie mylił, więc dlaczego akurat ta jego – kosmiczna wizja, miałaby być tylko jakimś urojeniem, czy wybujałą fantazją? 2) Ossowiecki, podczas tego seansu stwierdził, że – „To nie w Polsce upadło” Gdyby faktycznie wiedział, że trzymany przez niego kamień jest meteorytem z pod Pułtuska, to pewnie by tak nie powiedział. A czy się tu pomylił? Z relacji kilku naocznych świadków wynika, że jeszcze dość wysoko nad 79ziemią, ta wielka ognista kula podzieliła się na dwa duże obiekty. Jest więc całkiem możliwe, że tylko jeden z nich rozerwał się na małe kawałki i spadł pod Pułtuskiem w postaci „kamiennego deszczu”, drugi zaś poszybował dalej, poza granice naszego kraju i gdzieś tam właśnie – zarył się w ziemię

3) Opisany przez Ossowieckiego kosmiczny kataklizm, też bardzo dobrze pasuje do naukowych koncepcji dotyczących powstania, i późniejszego rozrywania się planetoid. Nie wykluczone, że na którejś z nich, albo raczej na tej dodatkowej planecie, którą kiedyś one stanowiły, mogły być kiedyś warunki sprzyjające życiu. Przecież planetoidy te jeszcze dziś leżą w tzw. „ekosferze Słońca”, czyli w tym wąskim pasie kosmicznej przestrzeni, która do takiego życia – najbardziej się nadaje. A jeśli ten meteoryt przywędrował z poza naszego Układu Słonecznego, na co wskazywałaby jego nietypowa trajektoria, to oczywiście prawdopodobieństwo życia na jego macierzystym obiekcie może być jeszcze dużo większe

4) Ossowiecki po tym eksperymencie był wyjątkowo mocno wyczerpany, co by znaczyło, że odbył on szczególnie daleką „duchową podróż” zarówno w czasie jak i przestrzeni

Nad tym, czy gdzieś w kosmosie istnieje jakieś życie, naukowcy namiętnie dyskutują już od dawna. Ich zdania są mocno podzielone. Badany dziś, przy pomocy coraz doskonalszych narzędzi, Kosmos okazuje się być tak niesłychanie wielkim, że wszelka wyobraźnia tu zawodzi

Doprawdy trudno uwierzyć, że tylko tu, na naszej maleńkiej Ziemi, krążącej wokół całkiem przeciętnej gwiazdy, jaką jest Słońce, gdzieś na peryferiach jednej z wielu miliardów potężnych galaktyk, w ciągu tych ponad 10 miliardów lat – powstało to oryginalne i jedyne w Kosmosie życie

Bardzo znany fizyk Uniwersytetu Warszawskiego – prof

Andrzej Kajetan Wróblewski, na którego arcyciekawe 80wykłady, miałem przyjemność kiedyś chodzić, w niewielkiej, ale interesującej książeczce – „Czy istnieje życie poza Ziemią” (N.K. W–wa 1980 – ISDN 83–10–07902–8) zaprezentował takie oto sugestywne rozumowanie: „Przypuśćmy, że w naszej Galaktyce jest miliard gwiazd typu Słońca. Niech co dziesiąta z tych gwiazd ma planety, w co dziesiątym z tych układów planetarnych znajduje się planeta w odpowiedniej odległości od gwiazdy (tzn. w ekosferze). Niech dalej co dziesiąta z tych wybranych planet ma odpowiednią (nie za dużą i nie za małą) masę, i dalej, co dziesiąta – odpowiednią (nietrującą) atmosferę, wreszcie – co dziesiąta – odpowiedni obrót wokół osi (szybkość obrotu i nachylenie osi do orbity). W ten sposób otrzymujemy jeszcze 10 do 9 razy 10 do –5, czyli 10 do 4 odpowiednich planet. Niech dalej na co setnej z tych planet powstanie życie i rozwinie się społeczeństwo istot rozumnych, będziemy mieli w naszej Galaktyce 100 cywilizacji.” Profesor Wróblewski mimo, że sam głęboko wierzy w istnienie życia poza Ziemią, zwraca jednak lojalnie uwagę, że czynniki przyjęte w tym rozumowaniu zostały wybrane dość dowolnie, dlatego i poczynione tu wyliczenia należy traktować z dużą ostrożnością

Życie jest jednak tak wielką zagadką i tak wspaniałym cudem, że każdego, kto się nad nim poważnie zastanowi, powinno skłonić do szczególnego szacunku i zadumy, a także do pokory, i to niezależnie od tego, czy istnieje ono tylko na naszej poczciwej Ziemi, czy też może jeszcze na innych, mniej lub bardziej odległych planetach

Jeśli ta moja prosta gawęda o „pułtuskim meteorycie”, a także o sanktuarium św. Rozalii, mojej rodzinnej wiosce i całej tej pięknej okolicy, ten szacunek do ojczystej ziemi, do życia i do wielkiego jego Stwórcy, choćby trochę pogłębi, to powiem nieskromnie, że... warto było ją napisać.

81Dodatkowe informacje i wypisy 1. Nasze wioski – pod bombami

Dramatyczne dzieje „Różańskiego Przyczółka” Przez moją wioskę i otaczające ją tereny przetoczyło się wiele strasznych walk i wojen, ale żadna z nich nie spowodowała takiego spustoszenia i nie zapisała się w ludzkiej pamięci aż tak dramatycznie jak ta ostatnia. Ludzie wciąż tu o niej opowiadają i ciągle się obawiają, czy podobna tragedia się kiedyś znowu nie powtórzy. Szczególne wrażenie na mieszkańcach tej okolicy wywołały niezwykle zażarte boje, prowadzone tu od początku września 1944 roku aż do połowy stycznia 1945 roku, bezpośrednio związane ze zdobyciem i utrzymaniem przez Rosjan tzw. „Przyczółka Różańskiego”, z którego ruszyła potem na całym froncie potężna radziecka ofensywa, zwana – styczniową. Chociaż miejscowa ludność, po przymusowych wysiedleniach, obserwowała te krwawe walki bardzo wnikliwie i z wielu różnych miejsc swego doraźnego pobytu, to jednak z ich osobistych relacji wcale nie jest łatwo odtworzyć dokładny przebieg tych wojennych wydarzeń

Pomyślałem więc, że te różne, bardzo emocjonalne relacje tutejszych mieszkańców jest chyba warto jakoś uporządkować i podbudować je konkretnymi informacjami opartymi na materiałach źródłowych, które znajdują się obecnie w Centralnym Archiwum Armii Federacji Rosyjskiej w Podolsku

Z tych to wojskowych materiałów, korzystali swego czasu dwaj Panowie – Jerzy Przybylski i Piotr W. Matejuk, przy opracowywaniu okolicznościowego artykułu, z okazji 60 –tej rocznicy zakończenia wojny. Za ich więc pośrednictwem, z tych bardzo interesujących materiałów ja także chciałbym tu skorzystać, aby ten bardzo ciekawy okres w dziejach mojej Ojczystej Ziemii, nie był jakoś opacznie przedstawiany, ani zbyt 82szybko zapomniany. Oczywiście doskonale zdaję sobie sprawę z tego, że moja interpretacja, a zwłaszcza ocena tych wojennych wydarzeń jest bardzo subiektywna i wielce dyskusyjna, ale mam nadzieję, że ich dokumentalny i w miarę dokładny opis, spotka się tu jednak z wyrozumiałością i życzliwym zainteresowaniem

W 1944 roku wojska niemieckie ponosząc liczne i bardzo dotkliwe klęski systematycznie się cofały przed potężną Armią Czerwoną, ale Hitler i jego najbliżsi współpracownicy nadal liczyli na spektakularne zwycięstwo, dlatego walki na wszystkich frontach, były wciąż niezwykle zażarte i krwawe

Takie ciężkie boje rozegrały się m.in. tutaj właśnie – w rejonie tzw. Przyczółka Różańskiego. Rodzi się naturalne pytanie, dlaczego Hitler decydował się na tak wyniszczające i ciągle przegrywane boje, dlaczego nie chciał się poddać i był tak zdeterminowany, na czym opierał swe maniakalne przekonanie, że zwycięstwo jego armii jest jeszcze możliwe? Otóż spodziewał się on jakiegoś ostrego konfliktu pomiędzy atakującymi go ze wszystkich stron aliantami, to po pierwsze, a po drugie mocno wierzył w niezwykłą potęgę zupełnie nieznanej dotąd broni, nad którą w ścisłej tajemnicy pracowali wybitni, niemieccy naukowcy. Chodzi tu zwłaszcza o tzw

bomby latające – V1 i rakiety o dużym zasięgu i ogromnej sile rażenia – V2. Była to rzeczywiście w tamtych latach broń niezwykle groźna, która mogła w krótkim czasie zmusić do kapitulacji Anglię i całkowicie zmienić losy wojny. Hitlerowi bardzo więc zależało na uzyskaniu odpowiedniej rezerwy czasowej na sfinalizowanie swoich niecnych planów, dlatego na jego rozkaz wojska niemieckie broniły się tak zaciekle i tak uporczywie przedłużały tą wojenną rzeź. Hitler oczywiście nie przewidział, że dzięki ogromnej odwadze i pomysłowości – głównie Polaków – ta nowatorska broń zostanie jednak w porę rozpracowana i zniszczona, a więc nie przyniesie mu ona 83upragnionego zwycięstwa. Polscy wywiadowcy i partyzanci z AK, mimo niesłychanego zagrożenia i poważnych utrudnień, zdołali bowiem nie tylko wysłać aliantom szczegółowe plany budowy tych spec – pocisków i wskazać dokładne miejsca ich produkcji, ale także wykradli Niemcom całą 14 metrową rakietęV2 i po jej zdemontowaniu, dostarczyli ją do Anglii

Zdaniem wielu poważnych i obiektywnych fachowców, to kapitalne rozpracowanie przez Polaków owej nowatorskiej broni oraz złamanie szyfrów słynnej niemieckiej Enigmy, dokonane także przy decydującym udziale Polaków, oszczędziło tysiące, a może i miliony ludzkich istnień, i w decydujący sposób przyczyniło się do ostatecznej klęski Hitlera. Te dwa spektakularne sukcesy polskiego i angielskiego wywiadu, oczywiście w niczym nie umniejszają bohaterstwa i ogromnej ofiary krwi, jaką składali codziennie cywile i żołnierze walczący z hitlerowskim napastnikiem, na wszystkich frontach. Pod tym względem nasi rodacy zapisali również jedną z najpiękniejszych kart w wojennych dziejach świata. To wielka krzywda i wielka hańba, że tak szybko alianci o tym zapomnieli i z taką cyniczną naiwnością oddali nas w łapy Stalina. Była to przecież kolejna, perfidna zdrada naszego Narodu, który tyle wycierpiał, wykazał się niesłychanym bohaterstwem i honorem oraz ogromną wolą walki na wszystkich frontach, z niezłomną wiernością wobec swoim sojusznikom. Bardzo trudno to zrozumieć i jeszcze trudniej się z tym pogodzić. Przecież nawet po naszym słynnym zwycięstwie na Monte Cassino i otwarciu drogi na Rzym, na uroczystą defiladę w tym właśnie wiecznym mieście – nie zaproszono naszych niezwykle dzielnych żołnierzy. W kolejnych słynnych defiladach zwycięstwa, w których z ogromnym entuzjazmem uczestniczyły liczne delegacje różnych narodów z całego świata, Polaków także nie było. Świat, który do niedawna tak bardzo nas podziwiał i potrzebował, jakoś szybko o nas zapomniał. A może po prostu, dla tych zwycięskich mocarstw, byliśmy już tylko małym pionkiem we 84wielkiej politycznej grze i co najwyżej – jakimś wstydliwym wyrzutem sumienia? Polacy przecież nie mieli powodów ani do świętowania, ani do radości. Na mocy układu zwycięskich mocarstw – Polsce, jako jedynemu krajowi z całej antyhitlerowskiej koalicji, pomniejszono terytorium i to aż o 1/3 dotychczasowej powierzchni. Nasz bohaterski Naród nie odniósł zwycięstwa, przeciwnie – popadł w nową, perfidną niewolę i wielcy tego świata, doskonale o tym wiedzieli

Po tej gorzkiej refleksji, wróćmy jednak do tamtych trudnych czasów, do wojennych losów zwykłych ludzi i do tych krwawych walk, jakie się rozegrały na interesującym nas tu terenie

W dniu 2.09.1944 roku, 48 armia wchodząca w skład I Frontu Białoruskiego Armii Czerwonej (potem weszła ona w skład II Frontu Białoruskiego), będącego pod dowództwem marszałka Konstantego Rokossowskiego otrzymała zadanie szybkiego przełamania ówczesnej linii frontu i opanowania silnie umocnionych brzegów Narwi. Rosjanie do czekającego ich forsowania Narwi przywiązywali dużą wagę, dlatego zdołali na tym terenie zgromadzić tyle ludzi i tyle sprzętu, że ich przewaga nad Niemcami była wręcz przytłaczająca ( w czołgach – trzykrotna, w ludziach – siedmiokrotna, a w armatach aż dziesięciokrotna). Na głównym kierunku uderzenia Rosjanie dysponowali ogromną siłą rażenia, gdyż na każdy km frontu skierowali oni aż – 2200 ludzi, 140 karabinów maszynowych, 120 armat i moździerzy oraz 14 czołgów i dział samobieżnych

Bardzo mocnym wsparciem było też szturmowe lotnictwo

Nasycenie sprzętem i ludźmi było więc imponujące, ale Niemcy na tym terenie mieli przygotowane bardzo mocne rubieże obronne i Rosjanie zdawali sobie sprawę, że forsowanie Narwi będzie zadaniem niesłychanie trudnym. Rosjanie mieli też poważne kłopoty z niezbędnym zaopatrzeniem, zwłaszcza w paliwo i amunicję, co oczywiście mocno ograniczało dynamikę 85i głębokość każdego nowego natarcia ( główne składy tych materiałów znajdowały się bowiem ponad 600 km. stąd)

Po bardzo ciężkim dwudniowym boju na dość rozległym terenie, z mocnym wsparciem samolotów szturmowych Ił –2 , Rosjanom udało się pod koniec 3 września 1944 roku przełamać linię frontu na przestrzeni 15 km i wbić się ostrym klinem na głębokość od 10 do 18 km w dotychczasowe pozycje nieprzyjaciela

Tego samego dnia, po drugiej stronie Narwi, niemiecka żandarmeria polowa , już od wczesnych godzin rannych zaczęła gorączkowo wysiedlać ludność cywilną z wszystkich nadrzecznych wiosek gminy Różan i Rzewnie. Trudno dziś odtworzyć dokładny przebieg tych przymusowych wysiedleń, ale np. wiadomo, że już około godz. 8.00 całkowicie wysiedlone zostały wioski Sitno i Sielc Stary. Mieszkańcy tych wiosek w znacznej większości udali się do pobliskiego lasu „Krasieniak”, w pobliże sanktuarium św. Rozalii, z wielkim niepokojem i nadzieją, że może tam jakoś bezpiecznie przetrwają. Mieszkańcy innych wiosek zostawiając z wielkim żalem swój cały dobytek, też z początku nie uchodzili zbyt daleko, ale odgłosy toczących się w pobliżu walk i liczne bombardowania napawały ich coraz większym przerażeniem i zmuszały do kolejnych, coraz dalszych ucieczek

Należy tu raz jeszcze zaznaczyć, że na różnych strategicznych podejściach do Narwi, a zwłaszcza w całym dużym jej zakolu ciągnącym się od Różana aż do ujścia rzeki Orzyc i dalej na północ do Szelkowa i Makowa, Niemcy przygotowali w wielkim pośpiechu kilka bardzo mocnych rubieży obronnych, w skład których wchodziły liczne schrony drewniano – ziemne i betonowe stanowiska dla obrony przeciwczołgowej, długie kręte rowy łączące okopy, a także kilkurzędowe zasieki z drutu kolczastego i odpowiednio zamaskowane pola minowe. Na omawianym tu terenie takie silne rubieże obronne znajdowały się w pobliżu niemal każdej 86wioski, a wyraźne ślady po tych rubieżach są dobrze widoczne jeszcze i dziś. Te okopy i schrony były budowane pod nadzorem Niemców, przez przesiedleńców i przymusowych robotników z kilku pobliskich powiatów. Zasieki z drutu kolczastego i pola minowe były zaś urządzane przez niemieckich i ukraińskich saperów i co ciekawe – także przez Rosjan, którzy przeszli na niemiecką stronę i weszli w skład specjalnych batalionów, dowodzonych przez generała Własowa. Przy tak silnych umocnieniach tego strategicznego terenu, zanosiło się tu na bardzo ciężkie i długotrwałe walki, dlatego ukrywanie się przed Niemcami i uporczywe pozostawanie w swoich wioskach aż do głównego natarcia, graniczyłoby z szaleństwem. To też podczas tych przymusowych wysiedleń, ludzie na ogół nie stawiali Niemcom czynnego oporu, tylko z ogromnym żalem patrzyli jak gwałtownie jest niszczony cały dorobek ich życia. Domy, chlewy, stodoły – to wszystko się paliło, albo było szybko rozbierane i wywożone na budowę nowych schronów w pobliskich lasach. Najbardziej przerażające dla zwykłych ludzi, było jednak ciągłe zagrożenie życia, od padających tu gęsto bomb i pocisków

Dnia 4.09.1944 roku już o godz. 8.30 udało się niektórym radzieckim jednostkom sforsować Narew w okolicach wioski Brzuze i Drozdowo, a w nocy z 4 na 5 września także – w rejonie wioski Lubiel. Taki był początek tworzącego się tu słynnego przyczółka, zwanego „Przyczółkiem Różańskim”, który Rosjanom potem znacznie umocnili i rozszerzyli, a także mimo licznych kontrataków utrzymali aż do wielkiej ofensywy zwanej „styczniową”. Szczególnie ciężkie boje o utrzymanie tego nowoutworzonego przyczółka trwały w dniach od 5 do 9 września

Po załamaniu się pierwszych silnych kontrataków prowadzonych w rejonie Drozdowa, Pasiek i Przetoczy, Niemcy przerzucili całą swoją 6 dywizję pancerną na prawy brzeg Narwi, w silnie umocnione okolice Różana, Chrzanowa i Łasi

87Warto tu zauważyć, że Niemcy się jednak wyraźnie spóźnili i ta bardzo bojowa i potężna 6 dywizja dobrze przygotowana do skutecznego sparaliżowania przeprawy przez Narew, nie zdążyła Rosjan wyprzedzić, i to nie oni, ale oddziały Armii Czerwonej były tu pierwsze. Rosjanom udało się więc dosyć sprawnie i szybko opanować ten strategiczny teren i wszystkie późniejsze, desperackie próby odbicia tego terenu kończyły się dla Niemców niepowodzeniem. Po tych zażartych bojach na początku września 1944 roku front na Przyczółku Różańskim zatrzymał się w końcu na linii takich wiosek jak: Dzbądz – Napiórki – Grdunki – Orłowo. Jego długość wynosiła więc tu około 11 km, a głębokość dochodziła do 6 km licząc od prawego brzegu Narwi. Zapanował tu kilkutygodniowy względny spokój, co pozwoliło Rosjanom odpowiednio zabezpieczyć zaplecze zdobytego przyczółka i w okresie od 4 do 30 września kilkakrotnie wymienić i przegrupować stacjonujące tu oddziały swojego wojska. Niemcy oczywiście także nie próżnowali, tylko spodziewając się nowego silnego natarcia, ściągali nowe siły i coraz bardziej umacniali swe pozycje

Nowe ciężkie boje na tymże przyczółku zaczęły się w dniu 5 października o godz. 13.05. Po prawie godzinnym, silnym ostrzale artyleryjskim, Rosjanie z dużym impetem uderzyli na Niemców na odcinku Dzbądz –Napiórki – Boruty i po trzech godzinach zaciętej walki z niemieckimi czołgami i piechotą przełamali dotychczasową linię obrony, na odcinku Dzbądz – Napiórki. Na drugi dzień, tj. 6 października Niemcy wprowadzili do walki oprócz nowych oddziałów piechoty, około 200 czołgów i armat samobieżnych, w celu odzyskania utraconych pozycji oraz swych silnych umocnień znajdujących się pomiędzy Narwią a Borutami. Szczególnie zażarte walki rozgorzały w nocy z 6 na 7 października, ale mimo siedmiokrotnych niemieckich ataków na dość wąskim odcinku Napiórki Butne – Napiórki, Rosjanie się tam jedanak utrzymali.

88W nocy z 9 na 10 października wojsko rosyjskie się przegrupowało i przygotowało do kolejnego ostrego natarcia

Tym razem nasycenie konkretną siłą rażenia, zwłaszcza artylerią i moździerzami na głównym kierunku natarcia było jeszcze dużo większe niż podczas forsowania Narwi i wynosiło aż 250 luf na 1 km. frontu. 10 października o godz. 13.30 po półtoragodzinnym przygotowaniu artyleryjsko – lotniczym, ruszyła do szturmu radziecka piechota. Zdołano wkrótce przerwać niemiecką obronę na odcinku Narew – Boruty i po pokonaniu bardzo groźnych pól minowych i licznych zasieków, wbito się w niemiecką obronę na głębokość około 5 kilometrów

Czołowe oddziały osiągnęły kolejną, rubież obronną, przebiegającą wzdłuż linii: Sokołowo Włościańskie – Nowy Sielc – Łaś. Ciężkie walki w tym silnie umocnionym rejonie trwały przez cały dzień 11 października i dopiero po silnym natarciu we wczesnych godzinach rannych 12 października udało się Rosjanom zdobyć Sielc Stary i Nowy, Strachocin, Magnuszew i Szelków Stary. Tego samego dnia po trzech dniach ostrego natarcia wojska radzieckie opanowały też pobliski Różan. Wycofujący się Niemcy, zdążyli jeszcze w dniu 12 października o godz 7.15 wysadzić w powietrze bardzo piękny szelkowski kościół, gdyż uważali, że jego wysoka wieża może posłużyć Rosjanom, za doskonały punkt obserwacyjny

Kilka tygodni wcześniej został też zniszczony drugi, zabytkowy kościół w tej parafii tj, 240 – letnia kaplica w Świętej Rozalii, ale tutaj dzieła zniszczenia dokonali... Rosjanie. Po prostu ten mały modrzewiowy kościółek rozerwali czołgami i przeznaczyli na opał

W tym czasie, kiedy to wydzielone rosyjskie odziały posuwały się dosyć szybko wzdłuż rzeki Orzyc na północny zachód, zdobywając wyżej wymienione wioski, inne radzieckie odziały prowadziły bardzo zaciekłą walkę w rejonie Łasi, Rostek, Tłuszcza i Wąskiego Lasu.

89Po kolejnych silnych natarciach realizowanych w dniach 13, 14 i 15 października, Rosjanie oczyścili z Niemców niemal całe strategiczne zakole Narwi i doszli do kolejnej, niemieckiej rubieży obronnej, tworzącej tzw. przedmoście makowskie i pułtuskie

Dalsze walki, mające na celu znaczne poszerzenie „Różańskiego Przyczółka”, w zasadzie nie dotyczą już bezpośrednio, interesującego nas terenu, ale trzeba tu podkreślić, że były również bardzo zażarte i krwawe, np. w rejonie Wąskiego Lasu, Sewerynowa, Chilin, Makownicy, czy Ciepielewa. Szczególnie ciężkie boje toczyły się w rejonie Makowa, który zdołano zdobyć dopiero ok. godz 19.00 w dniu 16 stycznia 1945 roku, a więc już w trakcie niezwykle potężnej tzw. styczniowej ofensywy, która jak wiadomo zaczęła się o godz. 10 czasu moskiewskiego, czyli o 8.00 w dniu 14 stycznia 1945 roku. W wyniku tych ciężkich walk Maków stał się jednym z najbardziej zniszczonych miast na całym Mazowszu i bardzo długo jeszcze życie jego mieszkańców toczyło się tu na ruinach i zgliszczach. Cztery dni później tj. w dniu 18 stycznia 45 roku, cały powiat makowski został opanowany prze Armię Czerwoną i tak oto zakończyły się krwawe boje, związane ze zdobyciem, wielomiesięcznym utrzymaniem i następnie znacznym poszerzeniem tego słynnego Przyczółka”

To strategiczne zakole Narwi, bardzo się Rosjanom przydało, zwłaszcza na etapie intensywnych przygotowań do wielkiej ofensywy na całym froncie, zwanej „Operacją Wschodnio – Pruską”. Pod osłoną systematycznych działań, związanych z dalszym poszerzaniem przyczółka, dokonano w jednostkach niezbędnych przegrupowań i uzupełnień, a także zbudowano 5 mostów, wiele km. nowych dróg (w tym 3 drewniane), a także zorganizowano nowe bazy zaopatrzenia, specjalne miejsca do ćwiczeń i do odpoczynku, urządzono nowe stanowiska dowodzenia oraz tymczasowe szpitale i cmentarze, czyli całą wojenną infrastrukturę

90Skierowano też tu bardzo wielu oficerów politycznych, sekretarzy partii, działaczy Komsomołu i prawosławnych duchownych, których głównym zadaniem było intensywna praca oświatowa, polityczna i wychowawcza z całym stanem osobowym tej bardzo specyficznej 48 Armii. Dlaczego specyficznej? Bo wchodziła ona w skład 2 Frontu Białoruskiego, którym dowodził były więzień polityczny NKWD – marszałek Konstanty Rokossowski, a wśród jego żołnieży znalazło się szczególnie dużo syberyjskich zesłańców i byłych łagierników, których dalsze losy ściśle uzależniano od konkretnego zachowania się na froncie. Stalin jak wiadomo nie ufał Rokossowskiemu. Jego polskie korzenie i „niepoprawna” przeszłość polityczna była dla Stalina trudna do zaakceptowania, atutem był jednak jego talent wojskowy i silna wola walki. Kiedy marszałek Rokossowski wraz z marszałkiem Żukowem przedstawili Stalinowi plan szybkiego zdobycia Warszawy, to Stalin kategorycznie się temu przeciwstawił

Odtąd jeszcze bardziej nieufnie traktował Rokossowskiego i starał się go trzymać z dala od Warszawy, a do podległych mu jednostek kierował często najbardziej zaangażowanych i przebiegłych agitatorów, głównie z Komsomołu. To oni zwykle po odpowiedniej obróbce propagandowej ( filmy, piosenki, pogadanki, szkolenia...) podrywali potem żołnierzy do krwawego boju, głośnymi okrzykami: „Za Rodinu, za Stalinu – w pieriod!” Nie wiem tylko, co potem Ci komsomolcy mówili np. tym młodym żołnierzom, którzy ciężko okaleczeni lub porozrywani minami, błagali, aby ich dobić, albo głośno krzyczeli – „matj maja radnaja, paczemu ty mienia porodiła?!” O takich tragicznych scenach i bolesnych skargach samotnie konających żołnierzy, słyszałem od ludzi, którzy to widzieli na własne oczy i oprócz głębokiego współczucia i szklanki wody nic już nie mogli im podarować. Trzeba jednak podkreślić, że determinacja i odwaga walczących tutaj Rosjan, często bardzo 91młodych – kilkunastoletnich chłopców, była naprawdę imponująca i zasługuje na szacunek i uznanie, bez względu na ostateczny wynik wojny i zaborczą politykę Stalina

Na opanowanych przez Rosjan terenach, niezwłocznie organizowano wojenne komendantury, a także polską administrację, ściśle podległą PKWN. Na tej zasadzie już w październiku 1944 roku utworzoną gminę Sielc – potem przekształconą w Urząd Gminny Rzewnie oraz zorganizowano gminny posterunek milicji obywatelskiej, który początkowo zasilili nawet żołnierze dotychczasowego podziemia. Wkrótce jednak, nie godząc się z dyrektywami Rosjan, zerwali tą złudną współpracę i ponownie przeszli do konspiracji i walki podziemnej. Podczas okupacji na tych terenach, podobnie jak niemal w całej Polsce podziemny ruch oporu był dobrze zorganizowany, a jego głównym trzonem była Armia Krajowa

Rosjanie po zajęciu tych ziem, zgodnie z tajnymi dyrektywami Stalina, niemal natychmiast przystąpili do likwidacji polskich oddziałów zbrojnych. Ta początkowa, naturalna przecież wdzięczność za dokonane przez Rosjan wyzwolenie z pod niemieckiego reżymu, szybko się zderzyła z brutalną rzeczywistością. Rosjanie jak się okazało potrafili nie tylko bardzo bohatersko walczyć z Niemcami, ale także z uporem i premedytacją dokonywali licznych aresztowań i zabójstw najlepszych synów naszej Ojczyzny. Na jesieni 1944 roku, bez żadnych skrupułów Rosjanie rozerwali czołgami zabytkową kaplicę w Świętej Rozalii, chociaż nie było ku temu żadnych istotnych powodów. To bardzo ludzi zabolało. Wielu rosyjskich oficerów i prostych żołnierzy dopuszczało się też licznych gwałtów, rozbojów i grabieży. Oczywiście wśród radzieckiego wojska było też dużo ludzi bardzo nam życzliwych i przyzwoitych. Oni naprawdę wierzyli, że walczą tu po to, aby pokonać Hitlera i przynieść wszystkim upragnioną wolność. W spontanicznych rozmowach z Polakami, twierdzili wprost, że „u nas zjemli jest mnogo i wasza zjemla nam nie nużna”

92Oczywiście nie mieli oni żadnego pojęcia o dalekosiężnych planach przebiegłego Stalina i nie byli tego świadomi, że na swoich bagnetach oprócz zbawiennego wyzwolenia z hitlerowskiej tyranii, niosą nam także gorycz kolejnej klęski i nowe zniewolenie. A trzeba przyznać, że Rosjan na tym stosunkowo niewielkim terenie było naprawdę dużo. W toku przygotowań do wielkiej ofensywy sprowadzano tu wciąż nowe oddziały i w końcu w obrębie tego przyczółka na 200 km

kwadratowych powierzchni, zakwaterowano ponad 130 tysiecy żołnierzy z całym ich wyposażeniem i uzbrojeniem

W okresie od listopada 1944 r. aż do 14 stycznia 1945r zasadnicze siły 48 armii, znajdowały się już na najważniejszych strategicznych pozycjach, po obydwu stronach Narwi. Na prawym brzegu były one rozlokowane w rejonach: Czerwonki, Perzanowa, Wąskiego Lasu, Chylin, Ciepielewa, Lask, Bobów, Gnojna, Chmielowa i Przemiarowa a na lewym brzegu Narwi w rejonie: Zambsk Kościelnych, Psar i Popław. Sztaby i tyły Armii znajdowały się w okolicy takich wiosek jak: Rostki Stróżne, Szelków, Magnuszew, Las Krasieniak, Sielc Stary i Nowy oraz Przeradowo, a po lewej stronie Narwi w rejonie : Przetyczy, Sokołowa i Ciółkowa

Główne stanowisko dowodzenia 2 Białoruskiego Frontu znajdowało się w rejonie Długosiodła , a jego wysunięta filia w rejonie Magnuszewa Dużego. Stanowisko dowodzenia 48 armii przenoszo kolejno do Nowej Wsi, Rząśnika , Sokołowa i w końcu na prawą stronę Narwi – do do Strachocina Nowego

Sztaby korpusów znajdowały się wtedy w pobliżu Rostek Stróżnych, w Sadykrzu, Zambskach Starych i w Magnuszewie Dużym.. W niewielkiej wiosce – Sielc Stary znajdowało się aż kilka bardzo ważnych obiektów, takich jak: Szpital Polowy Armii, cmentarz wojenny, stanowisko dowodzenia jednego ze sztabów, lotnisko i ośrodek szkolenia taktycznego

Stacjonowało tam też dużo odziałów piechoty oraz wielu radzieckich lotników

93Jak to wyraźnie widać z tych dokładnych zestawień, Rosjanie do styczniowej ofensywy przygotowywali się bardzo dokładnie i swoje liczne wojska rozmieścili na odpowiednio dużym terenie. Wiązało się to oczywiście z kolejnymi wysiedleniami tutejszej ludności, zwłaszcza z wiosek przeznaczonych na sztaby dla dowództwa, lub położonych w pobliżu strategicznych obiektów. Cała ta potężna machina ruszyła z ogromnym impetem w dniu 14. 01 1945 roku, ale do jej sprawnego uruchomienia i skutecznego działania potrzebny był Rosjanom ten właśnie – „Różański Przyczółek

Za ten strategiczny przyczółek Rosjanie zapłacili jednak bardzo wysoką cenę, gdyż w okresie ostrych walk od 4 września do 19 stycznia zginęło tu lub zmarło w wyniku ciężkich ran łącznie ponad 15 tysięcy radzieckich żołnierzy. Po przeprowadzonej w latach 1946 – 1948 ekshumacji, pochowano ich na wspólnym wojennym cmentarzu w Makowie Mazowieckim, ale ilu ich jeszcze spoczywa bezimiennie na polach i w lasach omawianego tu zakola Narwi, tego nikt nie wie. Nie wiadomo też dokładnie ilu zginęło tutaj Niemców, ale na pewno też kilka tysięcy, no i oczywiście nie wolno nam zapomnieć, że w wyniku tego strasznego szaleństwa Hitlera – jakim była ostatnia wojna, także my Polacy ponieśliśmy straty ogromne. Na terenie powiatu makowskiego w ciągu niemieckiej okupacji śmierć poniosło ponad 10 tysięcy osób, w tym prawie 6 tysięcy polskich Żydów. Do obozów koncentracyjnych Niemcy zdążyli wywieźć z tego terenu ponad 3700 osób, a do obozów przymusowej pracy wysłano jeszcze dodatkowo ponad 3800 osób. Takie to krwawe żniwo na terenie naszego powiatu, zebrała ostatnia wojna i oby była ona – rzeczywiście... już ostatnią!!! Myśląc o tamtym tragicznym okresie w dziejach mojej ojczyzny i mojej rodzinnej ziemi, nieodparcie powraca do mnie 94egzystencjalne pytanie – dlaczego? Dlaczego „człowiek, człowiekowi skakał do gardła” – jak dzika bestia? Dlaczego w wysoce cywilizowanym świecie wybuchła ta straszna wojna i dlaczego pochłonęła aż tak wiele milionów ludzkich istnień? Te same pytania dręczyły mnie także podczas pamiętnej wizyty Ojca Świętego – Benedykta XVI w niemieckim obozie zagłady – Oświęcim – Brzezinka. Napisałem wówczas niemal jednym pociągnięciem pióra taki oto prosty wiersz, w którym próbuję znaleźć jakąś sensowną odpowiedź na te trudne pytania i jakąś nadzieję – na przyszłość.

Na polskiej ziemi Na polskiej ziemi, pod polskim niebem niemiecki obóz i Niemiec - papież cisza, zaduma – modlitwa i łzy gdzie byłeś wtedy, gdzie byłeś - Boże pytali o to ci bezimienni pytamy dzisiaj stojąc w pokorze także i - my tu człowiekowi skakał do gardła jak zwierze -człowiek tu jeden naród innym narodom zgotował piekło – potworny los – dlaczego Ojcze ? dlaczego – powiedz..

Ty przecież także Albo... tym bardziej – słyszysz ich skargę i niemy krzyk

Dlaczego?! - bo zamiast wiary były miraże była pogarda i serca głuche na ewangelię, na bożą miłość 95i Boży głos - a Bóg? -a Bóg był z tymi którzy cierpieli i razem z nimi znów dźwigał krzyż sterczą kominy i straszą wieże wygasłe piece kolczaste druty beton i stal co widać jeszcze w tym obozowym smutnym plenerze? ...kamienne płyty, wielkie tablice różne języki, podobne słowa i ten sam... żal i oto... tęcza?! tu nad obozem zjawia się nagle niespodziewanie strojna jak zorza gdy świta brzask ...i promień słońca na nieboskłonie z pod ciemnej chmury na białą postać kieruje ciepły przyjazny blask zachwyt, wzruszenie wzniesione głowy, zdziwiony wzrok i myśli ciche niczym westchnienie to - Bóg... to – Bóg! to On Wszechmocny, Ponadczasowy Wielki Reżyser przemówił do nas znakiem przymierza mocniej niż słowem przemówił teraz, przemówił tu w tym strasznym miejscu gdzie płaczą serca i braknie słów 96to On tu przysłał tego papieża który z miłością braterską przyszedł by łatwiej było nam się pojednać wybaczyć winy i - podać ręce i – razem zburzyć kolejny mur przysłał go po to aby wyciszyć wichry historii których nie szczędził nam dotąd czas aby przypomnieć tamtą zagładę jako przestrogę aby już nigdy zbrodniczy system nie miażdżył ludzi i niczym potop po raz kolejny nie zalał nas

trwać mocno w wierze i trwać w miłości oto przesłanie na wiele wieków i wiele lat i jeszcze jedno – wielkie zadanie dla nas, dla Polski wyznacza Ojciec i ten nasz Brat – trzeba budować domy na skale dzielić się wiarą i iść z Chrystusem śmiało, radośnie – jak nasza młodzież do innych ludzi, przez inne kraje na cały świat...

972. Łaś – wypis z wikipedii ( hasło opracowane przez Krzysztofa Jankowskiego): Łaś – wieś w Polsce położona w województwie mazowieckim, w powiecie makowskim, w gminie Rzewnie

W latach 1975-1998 miejscowość administracyjnie należała do województwa ostrołęckiego.

Położenie geograficzne Wieś usytuowana jest w północno-wschodniej części Niziny Mazowieckiej oraz na południowym krańcu Puszczy Kurpiowskiej. Niemal z każdej strony otacza ją kompleks leśny[1] W odległości ponad 6 km na południowy wschód przepływa rzeka Narew, której to odnoga w przeszłości geologicznej płynęła przez obszar Łasi. Tereny Łasi pokrywają lasy, łąki, pola uprawne oraz niewielkie stawy. To wszystko w połączeniu z lokalnym pofałdowaniem terenu tworzy dość specyficzny krajobraz[2].

Historia Tereny Łasi i okolic od pradawnych czasów cechowała obfitość lasów i wód. Nazw wielu małych źródeł, stawów i strumieni historia pisana nie wspomina. Jednak zapiski z 1426 r

dotyczące m.in. południowych obszarów dawnej parafii czerwonkowskiej wymieniają rzekę Łasę, która płynęła przez obszar Łasi, Słojk i Rzewnia[3]. Ta sama rzeka wymieniana jest również w źródłach pochodzących z końca XV wieku i pojawia się pod nazwą Łaś[4]. Fakt, iż przez obszar dzisiejszej wsi przepływała niegdyś rzeka Łasa lub po prostu Łaś może tłumaczyć specyficzne ukształtowanie terenu tej miejscowości a 98także obecność wielu łąk torfowych i mokradeł. Te ostatnie są pozostałością po bagnach, które występowały w Łasi. Pamięć o nich przetrwała nie tylko wśród mieszkańców tej miejscowości, ale również w nazwie "biel", która do dzisiaj funkcjonuje, a która jest jednym z terminów oznaczających bagno[5]

Łaś wspominana jest również w dokumentach historycznych dotyczących parafii Szelków. Dowiadujemy się z nich o przynależności wioski do tej parafii już od XVIII wieku. W źródłach tych Łaś pojawia się z dopiskiem w nazwie: Królewszczyzna[6] administracyjnie przynależna do starostwa różańskiego[7]. Wsie królewskie były własnością króla, dlatego z jego ramienia powoływane były osoby do zarządzania tymi dobrami. W przypadku Łasi taką osobą był Mikołaj Glinka starosta makowski[8], który był posłem z ziemi różańskiej na Sejm Czteroletni i gorącym zwolennikiem Konstytucji 3 Maja[9]

Dodać należy, że w przypadku wspomnianych wsi królewskich, szanse na rozwój były większe a obciążenia ludności były znacznie mniejsze

Przynależnością do dóbr królewskich Łaś mogła się cieszyć zapewne do III rozbioru Polski. Zarówno granice I jak i II rozbioru pominęły wioskę. Dopiero ostatni dokonany zabór dokonany 1795 roku sprawił, iż Łaś wraz z Warszawą i Mazowszem znalazła się pod zaborem pruskim[10]. 28 lipca 1796 król pruski Fryderyk Wilhelm II ogłosił dekret, na mocy którego dobra królewskie, starostw i duchownych miały zostać przejęte przez skarb pruski. Tak też musiało stać się z Łasią, gdyż w spisach statystycznych z 1827 r. obok jej nazwy znajdujemy dopisek wieś rządowa[11]. Łaś liczyła wówczas 238 mieszkańców i 42 domostwa. Posiadała też szkołę początkową ogólną z jedną klasą. Wedle ówczesnego podziału administracyjnego należała do gminy Sielc.

99Działania Napoleona, które miały miejsce w Europie na przełomie XVIII/XIX wieku zmieniły sytuację polityczną porozbiorowej Polski. Wówczas, na mocy traktatów pokojowych zawartych 7 lipca 1807 roku w Tylży między Francją, Rosją i Prusami, zostało utworzone Księstwo Warszawskie. W jego granicach znalazła się również Łaś. Stan ten utrzymywał się do 1815 r

Traktat rosyjsko-austriacko-pruski z 3 maja 1815 r

zadecydował o podziale Księstwa Warszawskiego, a jego część – włącznie z Łasią - została konstytucyjnie związana z Imperium Rosyjskim. Powstałe w ten sposób i podległe Rosji Królestwo Polskie (kongresowe) trwało aż do 1916 r. Tłumaczy to zapewne żywą pamięć mieszkańców o rusyfikacji.

Stulatkowie   

Wacław Karłowicz (przeżył ponad 100 lat) Marianna Wasilewska (przeżyła 102 lata) Andrzej Rydzewski (przeżył 103 lata)

Oświata Do września 2004 r. w Łasi funkcjonowała szkoła podstawowa, która niegdyś była szkołą publiczną i poza uczniami z Łasi, uczęszczali do niej uczniowie z Kaptur, Rostek i Tłuszcza oraz nieistniejącej już dziś miejscowości o nazwie Kwiatkowo. Plac pod budowę szkoły jak i sam budynek ufundowali mieszkańcy wsi. Szkoła zaczęła funkcjonować jeszcze przed wojną w 1932 r. Obecnie po szkole pozostał budynek. Po rozwiązaniu łaskiej szkoły uczniowie zostali przeniesieni do Publicznej Szkoły Podstawowej im. Armii Krajowej w Rzewniu

Przed wybudowaniem wspomnianej szkoły istniało nauczanie w domach. Mieszkańcy użyczali swych domów, w celu 100umożliwienia wyedukowania dzieci i młodzieży. Ponadto zapewniali nocleg i schronienie nauczycielom dojeżdżającym z bardziej oddalonych miejscowości.

Sołtysi             

Marzena Chojnowska[14] (od 2007 r.) Ewa Bożena Markowska [15] (do roku 2007) Stanisław Makowski (został wybrany, ale po dwóch dniach z przyczyn osobistych złożył rezygnację) Andrzej Gos Jerzy Tymiński Władysław Kordowski Stanisław Maciejewski Stefan Nowacki Stanisław Wiśniewski Julian Chojnowski Andrzej Rydzewski Stanisław Gos (późniejszy wójt gminy Rzewnie, rozstrzelany 8 września 1939 przez Niemców)[16] Jan Bąk (lata dwudzieste XX wieku)

Sąsiednie miejscowości Chrzanowo, Tłuszcz, Rostki, Kaptury, Słojki. Do niedawna w sąsiedztwie Łasi położona była miejscowość Kwiatkowo, której nazwę można znaleźć w starszych atlasach. Po zmianach administracyjnych nazwa ta nie funkcjonuje.

Osoby związane z Łasią 

Wacław Karłowicz - urodził się w Łasi i tu spędził dzieciństwo, kapelan powstania warszawskiego, 101



przewodniczący Duszpasterzy Polski Walczącej, szambelan papieski, Kustosz Pamięci Narodowej[12]

Jan Abramski – zasłużony kapłan, od 1978 r. kanonik gremialny Kapituły Katedralnej a także prałat honorowy Jego Świątobliwości Ojca Świętego, restaurator obiektów sakralnych, w sposób szczególny związany z ziemią Choszczeńską[13]. W Łasi urodził się i uczęszczał do szkoły podstawowej

Ryszard Makowski - pedagog i wychowawca, organizator kilkuset wycieczek, rajdów i spływów, propagator resocjalizacji przez turystykę kwalifikowaną

W Łasi uczęszczał do szkoły podstawowej i tu dorastał.

Wacław Karłowicz Spośród wielu zacnych osób, pochodzących z Łasi, na szczególną uwagę zasługuje niedawno zmarły ksiądz Wacław Karłowicz. Ten wspaniały człowiek – wielce zasłużony kapelan Powstania Warszawskiego, przewodniczacy Duszpasterzy Polski Walczącej, szambelan papieski i Kustosz Pamięci Narodowej, odznaczony m.in. Krzyżem Komandorskim z Gwiazdą Orderu Odrodzenia Polski oraz Złotym Medalem Zasłużony Kulturze - Gloria Artis – urodził się właśnie w Łasi (1907r) i tu spędził swoje dzieciństwo (w leśniczówce). Jak przystało na rodowitego „Łasiaka”, aż do końca swych dni zachował on znakomitą kondycję, pogodę ducha i spontaniczne poczucie humoru – dożył 100 lat i zamarł 8.12. 2007r w Warszawie, której był Honorowym Obywatelem

Oto odnośne hasło z wikipedii: Wacław Karłowicz, pseud. ks. Andrzej Bobola (ur. 15 września 1907 r. we wsi Łaś w powiecie makowskim, zm. 8 grudnia 2007 102w Warszawie) – polski duchowny katolicki, w chwili śmierci najstarszy polski ksiądz kapelan powstania warszawskiego, przewodniczący Duszpasterzy Polski Walczącej, prałat, szambelan papieski, Kustosz Pamięci Narodowej

Ukończył Gimnazjum im. ks. Piotra Skargi w Pułtusku oraz seminarium duchowne w Warszawie. Święcenia kapłańskie otrzymał 31 stycznia 1932 r. z rąk Stanisława Galla. Był następnie katechetą w szkołach. Jako wikariusz przebywał w parafiach w Babicach (1932-1933), Św. Trójcy w Kobyłce (1933-1934), Wniebowzięcia NMP w Łowiczu oraz Św

Andrzeja w Warszawie-Mirowie

Po wybuchu II wojny światowej, uczestniczył w obronie Warszawy. Był katechetą tajnego nauczania, w szkołach państwowych i na kursach zawodowych w zakładach pracy

Współpracownik Kurii Polowej AK. W jego mieszkaniu istniał punkt kontaktowy dla kurierów podziemnych, podróżujących na trasie Warszawa – Londyn

W czasie powstania warszawskiego kapelan batalionu "GustawAntoni", współorganizował największy szpital powstańczy w czasie walk na Starym Mieście, w budynkach przykościelnych przy ul. Długiej 7. Później, do zakończenia wojny, przebywał w Babicach

W 1947 r. razem z innymi kapelanami z czasów wojny był organizatorem nieformalnego związku pn. Księża-byli duszpasterze Polski Walczącej, którego był przewodniczącym

W czasach PRL-u organizował parafię św. Wacława na warszawskim Gocławku, był też jej emerytowanym proboszczem. 29 sierpnia 1967 uzyskał prawo noszenia rokiety i mantoletu. W 1979 wraz ze Stefanem Melakiem powołał Konspiracyjny Komitet Katyński. Był inicjatorem budowy 103pierwszego w Polsce pomnika ofiar zbrodni katyńskiej na warszawskich Powązkach w 1981. Do 1989 r. organizował nabożeństwa patriotyczne, odprawiane w rocznice powstań i święta narodowe. W 1995 r. z jego inicjatywy powstało "Stowarzyszenie Olszynka Grochowska", zabiegające o godne zagospodarowanie terenu, na którym rozegrała się bitwa pod Olszynką Grochowską Odznaczony Krzyżem Oficerskim Orderu Odrodzenia Polski. W 1999 r. uhonorowany przez Radę Warszawy tytułem "Zasłużony dla Warszawy". W 2006 r. otrzymał godność Honorowego Obywatela Warszawy. 29 maja 2007 prezydent Polski Lech Kaczyński udekorował go Krzyżem Komandorskim z Gwiazdą Orderu Odrodzenia Polski za wybitne zasługi dla niepodległości Rzeczypospolitej Polskiej, za działalność na rzecz odkrywania i upamiętniania prawdy o dziejach Narodu Polskiego. [1] 19 czerwca 2007 roku odebrał na Zamku Królewskim w Warszawie prestiżową nagrodę "Kustosz Pamięci Narodowej"

17 września 2007 minister kultury i dziedzictwa narodowego Kazimierz Michał Ujazdowski odznaczył go najwyższym odznaczeniem przyznawanym w obszarze kultury - Złotym Medalem Zasłużony Kulturze - Gloria Artis.

Jan Abramski Drugim zasłużonym duchownym, pochodzącym z Łasi był ks. Jan Abramski. Niemal do samej śmierci, utrzymywał on ścisły kontakt ze swą rodzinną wioską. Był on tu wysoko ceniony, zwłaszcza za swe piękne kazania, głoszone często w pobliskim sanktuarium pod wezwaniem Świętej Rozalii z okazji odbywających się tam wielkich, corocznych odpustów

104Wypis z Wikipedii: Jan Abramski – (ur. 1 czerwca 1922 r. we wsi Łaś (powiat makowski), zm. 23 lutego 2003 r. Choszcznie) – polski duchowny katolicki, od 1978 r. kanonik gremialny Kapituły Katedralnej a także prałat honorowy Jego Świątobliwości Ojca Świętego, restaurator obiektów sakralnych, członek Komisji ds

Duchowieństwa Synodu Archidiecezji szczecińsko-kamieńskiej

Droga do kapłaństwa Pochodził z licznej rodziny z Łasi. Tam również uczęszczał do szkoły podstawowej aż do wybuchu wojny. Czas wojny stał się dla niego powodem migracji po Polsce. W rezultacie trafił do Gorzowa, gdzie 31 maja 1953 r. ukończył Wyższe Seminarium Duchowne. Święceń kapłańskich udzielił mu abp Walenty Dymek. Swą posługę pełnił w wielu miejscach, jednak od 3 września 1967 r. w sposób szczególny związany był z Choszcznem, gdzie pracował przez 31 lat. Był inicjatorem powstania nowych parafii na terenie powiatu choszczeńskiego i odbudowy świątyń. Napływ ludności na te tereny z różnych stron Polski stawiał przed kapłanem nowe wyzwania. Między innymi dążył on do zintegrowania ludności napływowej

Działania te utrudniane były przez ówczesne władze, które represjonowały Kościół

Dla upamiętnienia jego osoby i zasług, władze Choszczna podjęły uchwałę o nadaniu nazwy ulicy Księdza Prałata Jana Abramskiego

Odznaczenia 

Złoty Krzyż Zasługi nadany przez Prezydenta RP;

105  

Odznakę honorową „Za zasługi dla województwa gorzowskiego” nadana przez Wojewodę gorzowskiego; Brązową, Srebrną i Złotą odznakę „Zasłużony dla Choszczna”; Złota odznaka „Za opiekę nad zabytkami”.

Stanisław Jan Matysiak Osobą mocno związaną z tą ziemią, jest też wspomniany tu wcześniej, znakomity matematyk – Prof. zw. dr hab

Stanisław Matysiak. Urodził się on w 1947 roku i przez całe swe dzieciństwo mieszkał w sąsiedniej wiosce Kaptury, ale szkołę podstawową ukończył właśnie tu – w Łasi. W tejże szkole, jak już pisałem, pracowali wówczas doskonali nauczyciele i to oni pierwsi (a zwłaszcza kierownik – Władysław Szumiński), w tym skromnym i wesołym chłopaku dostrzegli oraz znacznie rozwinęli jego nieprzeciętne zdolności, zwłaszcza – matematyczne. Ten nasz szkolny kolega, mimo licznych obowiązków i szerokiej działalności naukowej pozostaje wciąż wierny swej rodzinnej ziemi, i często tu powraca. Oto krótki przegląd jego bardzo bogatej – naukowej działalności: Wykształcenie: Uniwersytet Warszawski – r.1969 – Magister matematyki Uniwersytet Warszawski – r. 1976 – Doktor nauk matemat

Politechnika Poznańska – r. 1987 – Habilitacja z mechaniki r. 1995 – Profesor Zatrudnienie: 1969 – 76 Asystent i st. asystent – Instytut Mechaniki, Wydział Matematyki, Informatyki i Mechaniki, U.W

1976 – 81 Adiunkt – Instytut Mechaniki, Wydział Matematyki, Informatyki i Mechaniki, Uniwersytet Warszawski 1061981 – 82 Wizytujący wykładowca – Wydział Inżynierii, Uniwersytet Manitoby, Winnipeg, Kanada 1982 – 88 Adiunkt – Instytut Mechaniki, Wydział Matematyki, Informatyki i Mechaniki, Uniwersytet Warszawski 1988 – 96 Docent – Wydział Geologii, Zakład Geofizyki Geologicznej, Uniwersytet Warszawski 1996 – Profesor – Wydział Geologii, Zakład Geofizyki Geologicznej, Uniwersytet Warszawski 1993 – Kierownik Zakładu Geofizyki i Mechaniki Ośrodków Ciągłych, Wydział Geologii, Uniwersytet Warszawski 1993–96 Zastępca Dyrektora Instytutu Hydrogeologii i Geologii Inżynierskiej Wydziału Geologii U. W

1996 –99 Prodziekan Wydziału Geologii U. W

2002 – Zastępca Dyrektora Instytutu Hydrogeologii i Geologii Inżynierskiej wydziału Geologii U. W

Staże naukowe: 12 miesięcy – Uniwersytet Monitoby, Winnipeg, 1981– 82 3 miesiące – Uniwersytet Monitoby, Winnipeg, 1984 1 miesiąc – Uniwersytet Moskiewski, 1976, 1989 2 tygodnie – Uniwersytet w Rostoku, 1992 1 mesiąc – Uniwersytet w Metz, 1992 1 tydzień – Uniwersytet Lwowski, 1995 – 2003 Członkostwo: – Amerykańskie Towarzystwo Matematyczne – Polskie Towarzystwo Mechaniki Teoretycznej i Stosowanej – Międzynarodowa Asocjacja Geologii Inżynierskiej – Polskie Towarzystwo Materiałów Kompozytowych Członkostwo w wydawnictwach: – Regionalny edytor International Journal of Frakture, Kluwer Academic Publishers - “Mathematical Methods and Physicomechanical Fields”, Akademia Nauk Ukrainy

107Badania naukowe: Teoria sprężystości, teoria termosprężystości, mechanika pękania, zagadnienia kontaktowe, teoria szczelin zagadnienia dyfuzji, zagadnienia propagacji fal, termomechanika kompozytów Wybrane prace naukowe: – Wave fronts in nonhomogeneous three-dimensional elastodynamics, Solid Mechanics Archiv, 9, (1984), pp. 451- 471 - Thermal stresses in a periodic two-layered composite weakened by an interface crack, Acta Mechanica, 78, (1989), pp. 95-108 - On the homogenized model of periodic stratified fluid saturated porous solids, Intern. J. Engng Sci., 6, 30, (1992), pp. 729 – 737 - Analysis of stress intensity factors in crack problems of periodic two-layered elastic composites, Acta Mechanica, 110, (1995), pp. 95-110 - On homogenization of diffusion processes in microperiodic stratified bodies, Intern. Communications in Heat and Mass Transfer, (1999),.26,4 539-547 - On homogenization of diffusion processes in microperiodic stratified bodies, Intern. Communications in Heat and Mass Transfer, (1999),.26,4 539-547 - Contact temperature and wear of composite elements during braking, Int. J. Heat and Mass Transfer,(2002) [współautorzy A

Jewtushenko, E. Ivanyk], Vol. 45,1, pp. 193-199, (Elsevier, USA) - Contact temperature and wear of composite elements during braking, 108Int. J. Heat and Mass Transfer,(2002) [współautorzy A

Jewtushenko, E. Ivanyk], Vol. 45,1, pp. 193-199, (Elsevier, USA) - On the three dimensional problem of an interface crackunder uniform heat flow in a bimaterial periodically layered space, Int. Journal of Fracture, 123, pp. 127-138, [współautor A

Kaczyński] (Kluwer, USA) - Effect of laser radiation upon heat and mass transfer in twocomponent elastic semitransparent layer, Int. Journal of Heat and Mass Transfer 47, pp. 977-985, [współautorzy: T. Kurnickij, A. Gaczkiewicz] (Elsevier, USA - A Griffith interface crack in a micro-periodic reinforced elastic composite, European Journal of Mechanics A/Solids, (2005), 24, pp

59-67, [współautor A. Kaczyński], (Elsevier, France)

- A Griffith interface crack in a micro-periodic reinforced elastic composite, European Journal of Mechanics A/Solids, (2005), 24, pp

59-67, [współautor A. Kaczyński], (Elsevier, France).

Nagrody: - Ministra Edukacji (1990) - Polskiego Towarzystwa Mechaniki Teoretycznej i Stosowanej (1976), – Rektora Uniwersytetu Warszawskiego (wielokrotnie)

Nauczyciele: – Władysław Szumiński (S.P. w Łasi), Izydor Karwot (L.O. w Makowie Maz.), Prof. Witold Nowacki, Prof. Zbigniew Olesiak, Prof. Czesław Woźniak Hobby: – gra na akordeonie, praca w ogrodzie 1093. Różan – wypis z Internetu

Różan jest miastem położonym najbliżej omawianych tu terenów. To niewielkie miasteczko (w którym kiedyś prze trzy lata chodziłem do Liceum), malowniczo położone na obrzeżu wielkiego zakola Narwi, ma bardzo długą i skomplikowaną historię. Chcę ją tu trochę uszczegółowić, poprzez przytoczenie konkretnych informacji – zacytowanych z Internetu

(http://www.rozan.eur.pl/219-42a58628b0dcd.htm) Różan małe miasteczko położone nad rzeką Narew szczyci się bogatą ponad 600-letnią historią. Było stolicą Ziemi Różańskiej i prężnym ośrodkiem handlowym i turystycznym

Prawa miejskie otrzymał w 1378r

Na rozwój miasta miało wpływ jego korzystne usytuowanie i lokalizacja koszar.Drogi wodne i lądowe miały wpływ na powstanie miejsc targowych, gdzie odbywała się wymiana towarów pochodzenia lokalnego jak i przywożonych przez kupców dalszych dzielnic kraju.W okresie międzywojennym Różan liczył 5000 mieszkańców, w tym 40% stanowili Żydzi zajmujący się głównie handlem

Ze względu na położenie Różana (fortyfikacje) od najazdu szwedzkiego, każda wojna przynosiła znaczne zniszczenia, które w czasie II wojny światowej i okupacji hitlerowskiej doszły aż do 95%

Z ustaniem działań wojennych zaczęła odradzać się handlowo-usługowa funkcja Różana.

110W okresie wczesnego średniowiecza Różan był prężną osadą handlową, której dalszy rozwój zawdzięczać należy polityce gospodarczej książąt mazowieckich

W latach 1374-1429 panował tu książę mazowiecki Janusz I Stary. Pod jego rządami różańskie podgrodzie przeżywało dalszy rozwój gospodarczy uwieczniony nadaniem praw miejskich w 1378r. Lokacja miasta przyspieszała dalszy awans Różana jako ośrodka handlowego i administracyjnego w północno-wschodniej części Mazowsza. Dokument tegoż księcia z 1403r. w Ciechanowie wydany jest potwierdzeniem pierwszego przywileju z 1401r

dotyczącego nadania niejakiemu Koprzykowi 29 włók ziemi tudzież łaźni, postrzygalni, wagi, zwolnienia od ceł

Warto wspomnieć, że Bolesław IV, następca Janusza I nadał 20 marca 1434r. w Różanie prawa miejskie mazowieckiej wsi Ostrogi – dzisiejszej Ostrowi Mazowieckiej

W XVw. Różan stał się stolicą ziemi zwanej różańską

Po przyłączeniu Mazowsza do Korony, Różan został siedzibą starosty grodowego. Według lustracji królewskiej z 1565r

miasto liczyło 330 domów (około 2 tys. mieszkańców). W granicach miasta prawdopodobnie wzniesionych było 6 kościołów i zamek spełniający ważne funkcje obronne z uwagi na bliskość ziem pruskich i litewskich. Bruki daleko sięgały poza gród i odkopywane były zarówno jak i mury piwnic w ornych polach. Wedle tradycji królowa Bona odbudowawszy zamek tutejszy w nim niekiedy przebywała

Z zamku i kościołów nie pozostało śladu. Z zabytków przeszłości pozostał jedynie kościół parafialny p. w. Św

Anny, odnowiony w 1841r. Późniejsze przemiany i dodatki zatarły ostrołukowy charakter budowli pochodzący z początku XVIw

Handlowe i administracyjne znaczenie Różana podnosił most na Narwi. W XVIw. przez Różan i ziemię różańską 111przechodziły 3 ważne trakty handlowe: Warszwa-Królewiec, Warszawa-Grodno, Toruń-Grodno. W tym czasie ziemia różańska obejmowała 922km2 i 210 miejscowości

Funkcjonowało kilka cechów rzemieślniczych: krawiecki, sukienniczy, tkacki, szewski, bractwo rolnicze. Był skład soli, browar, fabryka miodu. Pomyślny rozwój Różana przerwały wojny szwedzkie

W okresie Powstania Styczniowego okolice Różana znajdowały się w rejonie działania Jakuba Jasińskiego, Polikarpa Dąbkowskiego, Konstantego Romantowski, Józefa Trąpczyńskiego. 16 lipca 1863r. doszło do starcia z wojskami carskimi pod Szygami. Na mocy ukazu z 1969r. z dniem 19 maja 1870r. rząd carski zmienił różański gród na osadę i włączył do gminy Sieluń

Mimo utraty praw miejskich Różan był garnizonem wojsk rosyjskich z 4 fortami wzniesionymi pod miastem i koszarami, wybudowanymi po roku 1886, pod nadzorem carskiego generała A. Kuropatkina. W Kaszewcu na lewym brzegu Narwi w koszarach w okresie międzywojennym stacjonowała Szkoła Podchorążych Piechoty

Po odzyskaniu niepodległości przez Polskę 4 lutego 1919r. Różan odzyskał prawa miejskie i ponownie stał się lokalnym ośrodkiem handlu, rzemiosła i drobnego przemysłu. W 1939r. miasto liczyło 5.800 mieszkańców

Różan to jedno z najmniejszych miast byłego woj

ostrołęckiego znajdujące się w takim położeniu geograficznym, że ani jedna wojna na przestrzeni dziejów nie ominęła go. W czasie ostatniej wojny zostało dwukrotnie doszczętnie zniszczone i zrównane z ziemią (około 95%)

Walki o przyczółki mostowe toczone były w wojnie obronnej 1939r. przy wielu polskich rzekach. Na przyczółku różańskim walki trwały przez 5 dni. Tu też nastąpiło załamanie polskiej obrony na rzece Narwi.

1125 września 1939r. w godzinach rannych, Niemcy rozpoczęli zmasowany atak lotniczy i artyleryjski na różańskie forty, w których broniła się polska załoga

Samoloty Luftwaffe panowały nad miastem, artyleria nieprzyjacielska miała dziesięciokrotną przewagę. Polska obronna dzielnie odpierała kolejne ataki wroga, udaremniając próby opanowania miasta i sforsowania Narwi. Nieprzyjaciel poniósł olbrzymie straty

7 września do walki pod Różanem włączyła się 33dywizja piechoty pod dowództwem pułk. T

Zieleniewskiego. W dniu tym hitlerowcy sforsowali Narew pod wsią Brzuze Duże i zmusili do wycofania się słabo uzbrojone oddziały 116 pułku piechoty rozlokowane nad dolnym Orzem. W tym też dniu wojska niemieckie wkroczyły do miasta. W późnych godzinach wieczornych oddziały polskie broniące Różana wycofały się pod ogniem niemieckich karabinów maszynowych w kierunku Ostrowi Mazowieckiej. Droga dla nieprzyjaciela na głębokie tyły obrony polskiej stała otworem

W czasie okupacji hitlerowskiej Różan z powiatem makowskim włączono do rejencji ciechanowskiej, należącej do III Rzeszy. Liczna grupa mieszkańców stała się ofiarami zbrodnii hitlerowskiej. W pomieszczeniach fortu nr 1 okupant utworzył getto, w którym więziono ponad 400 żydów

Według zestawienia opracowanego 26 marca 1946r

miasto poniosło następujące straty ludnościowe: 155 osób utraciło życie, 128 przebywało w obozach koncentracyjnych i więzieniach, 400 wywieziono na przymusowe roboty, 2600 wysiedlono lub wywieziono w nieznanym kierunku

Różan leżał w pasie działań bojowych 3 armii polowej

W pierwszych dniach września oddziały czołowe 3 armii po 113opanowaniu lewego brzegu Narwi pod Różanem przystąpiły do przygotowania silnej obrony w lesie szczawińskim

10 października w godzinach popołudniowych rozpoczęte zostało natarcie na różańskie wzgórze, kontynuowane następnego dnia. Zdobyto zburzony przez Niemców most na Narwi i 2 forty pod miastem. 12 października odziały walczących wojsk wyzwoleńczych zdobyły miasto

Źródło: UG Różan

1144. Maków Maz – wypis z wikipedii: Maków Maz. jest siedzibą powiatu, w którym znajdują się omawiane tu tereny, czyli całe zakole Narwi. To stare mazowieckie miasto jest więc w sposób szczególny związane z tym bardzo interesującym pograniczem Kurpioszczyzny, które staram się tu nieco przybliżyć i rozpropagować

Maków Mazowiecki - miasto powiatowe w województwie mazowieckim położone nad rzeką Orzyc, o powierzchni około 10,3 km², 77 km na północ od Warszawy. Znajduje się na trasie turystycznej z Warszawy na Pojezierze Mazurskie

W mieście znajduję się zalew o powierzchni 17 ha, który stwarzał wszechstronne możliwości wypoczynku , uprawiania sportów wodnych, turystyki i wędkarstwa. W roku 1997 makowski sanepid zakazał kąpieli w zalewie i zaliczył go do zbiorników wodnych o pozaklasowej czystości wód.

Historia Maków uzyskał prawa miejskie w 1421 roku od mazowieckiego księcia Janusza I Starszego, ale jako osada istniał już dużo wcześniej[potrzebne źródło]. W XVII wieku nastąpił upadek miasta

Spowodował to wielki pożar w 1620 roku. Prace przy odbudowie postępowały bardzo powoli. Następny pożar w 1787 roku zniszczył połowę miasta. W tym czasie Maków znalazł się pod zaborem pruskim. Miasto należało w swojej historii do kilku różnych okręgów, m.in. Księstwa Warszawskiego, potem do okręgu płockiego i łomżyńskiego. W mieście rozwijały się powoli różne rzemiosła. Powstały garbarnie, browar i wytwórnia miodu pitnego.

115W trakcie wojny polsko-bolszewickiej linią Orzyca przebiegała przez kilka dni linia frontu. W okresie międzywojennym w Makowie zamieszkiwało wielu Żydów (ok. 3000 osób na 7000 mieszkańców). Zajmowali się oni przede wszystkim handlem i rzemiosłem. W rękach żydowskich przedsiębiorców znajdowały się m.in. 3 młyny na terenie Makowa. Zagładę tej społeczności przyniosła II wojna światowa. Najpierw hitlerowcy utworzyli getto w kwartale ulic: Przasnyska, północna krawędź Rynku, rzeka Orzyc, teren obecnego dworca PKS

W 1942 roku na rozkaz władz okupacyjnych miejscowi rolnicy zmuszeni zostali do podstawienia zaprzęgów konnych na teren getta i wywiezienia, pod strażą, pozostałych przy życiu Żydów na stację kolejową do Mławy. Stamtąd wywiezieni oni zostali do obozów zagłady. Macewy z dwóch istniejących w mieście żydowskich cmentarzy Niemcy wykorzystali jako krawężniki

Jeszcze wiele lat po wojnie część z nich poniewierała się rozrzucona po mieście

W 1986 roku zebrano je i zbudowano lapidarium. Znajduje się ono na terenie dworca PKS, gdzie istniał stary cmentarz. W 1897 roku w mieście powstał drugi cmentarz żydowski

Znajdował się on na terenie nieistniejących już zakładów ZREMB, przylegając do ulicy Ciechanowskiej

Brutalnemu terrorowi podlegała także ludność polska. Kara śmierci groziła za samowolne zabicie świniaka, za niezejście z chodnika przed nadchodzącym Niemcem, a w niektórych okresach okupacji nawet za posiadanie psa (w ten sposób naziści walczyli z epidemią wścieklizny)

Zabronione było zawieranie małżeństw przez kobiety poniżej 25, a mężczyzn – 28 roku życia. Przy użyciu ciężkiego sprzętu hitlerowcy zrównali z ziemią cmentarz rzymskokatolicki przy 116ulicy Moniuszki i urządzili w tym miejscu park. Wszelkie próby czynnego oporu były kolejnym pretekstem do masowych rozstrzeliwań. W tych warunkach ruch oporu musiał przybrać bardziej zakamuflowane formy. Jedną z nich było wsypywanie do kieszeni płaszczy należących do Niemców proszku z bakteriami gruźlicy lub tyfusu. Miejscowy aparat okupacyjny składał się w większości z volksdeutschy, przedstawicieli lokalnej mniejszości niemieckiej zamieszkującej tereny północnego Mazowsza. W jakimś sensie pomagało to zdobywać broń. Pijanych Niemców, jeżeli tacy nieopatrznie zapuścili się poza zamieszkane przez nich okolice, zabijano, zabierano broń, ukrywano ciało, a do władz wysyłano list, w którym pisano, iż dany hitlerowiec przeszedł na stronę partyzantów. W ten sposób unikano zemsty ze strony okupanta. W zamyśle nazistów Maków miał zostać zasiedlony przez Niemców. W tym celu, siłami polskich niewolników, wybudowali oni wzdłuż ulicy Mickiewicza rząd bloków mieszkalnych. Niekorzystny przebieg wojny nie pozwolił im jednak na pełne zasiedlenie budynków

W czasie zdobywania miasta 14 stycznia 1945 roku zniszczono 90% zabudowań. Tereny na wschód od miasta i samo miasto zostały silnie zaminowane. Wycofując się, poza klasycznymi minami zakopanymi w ziemi, nazistowscy saperzy pozostawiali także miny-pułapki wymierzone przeciwko ludności cywilnej, szczególnie dzieciom. Ładunki wybuchowe zamontowane było np. pod porzuconymi celowo zabawkami, przyborami do pisania, butami i eksplodowały przy próbie podniesienia

Mało zbadanym fragmentem historii Makowa jest okres lat 1945 - 1989. Rok po wojnie liczba mieszkańców wynosiła ok. 3000 mieszkańców. Na terenie powiatu makowskiego działały po wojnie organizacje niepodległościowe. Świadectwem ich aktywności jest chociażby tablica pamiątkowa wmurowana przy Komendzie Powiatowej Policji w Makowie z nazwiskami 117funkcjonariuszy MO i UB poległych w walkach z tzw

"reakcyjnym podziemiem". W pierwszych powojennych latach w dawnej siedzibie Urzędu Miasta przy ulicy Moniuszki znajdowała się siedziba UB a w jej piwnicach ciężkie więzienie

Po wojnie powstało w mieście kilka dużych zakładów produkcyjnych.

Pomniki  

   

Pomnik Chwały Poległym Saperom, Pomnik w hołdzie nauczycielom miasta i powiatu pomordowanym i umęczonym w obronie mowy ojczystej, Pomnik Ofiar II Wojny Światowej, Lapidarium poświęcone pamięci makowskich Żydów, poległych w czasie okupacji hitlerowskiej, Pomnik poświęcony żołnierzom poległym w latach 1914 - 1920 w walkach o odzyskanie niepodległości, Obelisk upamiętniający 550 rocznicę uzyskania praw miejskich przez Maków

Ludzie urodzeni w Makowie Mazowieckim  

118

Hyman George Rickover (ur. 27 stycznia 1900 r. - zm. 8 lipca 1986 r.) - amerykański admirał US Navy Kamil Majkowski (ur. 4 lutego 1989 r.) - piłkarz5. O Pułtusku – wypis z wikipedii: Pułtusk jest jednym z trzech miast, leżących na obrzeżu omawianego tu terenu. To bardzo malownicze i ciekawe miasto! Dla mnie jest ono tym bardziej sympatyczne, gdyż spędziłem w nim 2 piękne lata swojej młodości – w Pułtusku bowiem chodziłem do Liceum i tam zdawałem maturę, a to się zawsze miło wspomina i długo pamięta

Pułtusk - miasto w województwie mazowieckim, w powiecie pułtuskim (siedziba starostwa), siedziba władz gminy miejskowiejskiej Pułtusk. Położone w północnej części Mazowsza, na skraju Puszczy Białej, nad Narwią. W latach 1975-1998 miasto administracyjnie należało do województwa ciechanowskiego.

Historia Powstało w IX-X wieku na miejscu dawnego grodu. Według przekazów na wzgórzu, które obecnie nosi nazwę Św. Krzyża, stała niegdyś pogańska świątynia - wówczas centrum osady

Prawa miejskie: I lokacja: 1257 przez Siemowita I, II lokacja (na prawie chełmińskim): 1339 przez biskupa płockiego Klemensa Pierzchałę, potwierdzone w latach 1380 i 1405

Pułtusk był trzecim, po Warszawie i Płocku, miastem na Mazowszu z murowanymi fortyfikacjami

W 1566 r. jezuici powołali słynące w całej I Rzeczypospolitej kolegium. Od poł. XVI w. przy jezuickiej szkole działał pierwszy w Polsce teatr publiczny. W sierpniu 1568 roku przedstawienie w Pułtusku oklaskiwał poeta Jan Kochanowski

Jeszcze wcześniej, bo w 1530 roku Pułtusku powstała pierwsza na Mazowszu drukarnia. Szkołę jezuicką kształtowali sławni 119nauczyciele m. in. ks. Piotr Skarga, Andrzej Bobola i Jakub Wujek, a także Wojciech Slaski, jak i uczniowie m. in. kanclerz wielki koronny Jerzy Ossoliński, biskup warmiński Andrzej Batory, poeta Maciej Kazimierz Sarbiewski. W 1590 roku na pułtuskim zamku gościł król Zygmunt III Waza. Podczas wielkiej wojny północnej król Szwecji Karol XII stoczył w roku 1703 pod Pułtuskiem kawaleryjską bitwę, w której rozbił dwukrotnie silniejszy korpus saski

W 1806 roku rozegrała się tutaj niezwykle krwawa bitwa pod Pułtuskiem pomiędzy wojskami cesarza Napoleona a Rosjanami, co zostało upamiętnione na Łuku Triumfalnym w Paryżu. Napoleon Bonaparte gościł w Pułtusku dwukrotnie w 1806 r. i 1812 r

30 stycznia 1868 roku ludność miasta i okolic była świadkiem niecodziennego zjawiska przyrodniczego – upadku meteorytu, zwanego później "pułtuskim". Jego największe okazy, o masie ok. 8–9 kg znajdują się w londyńskim British Museum i Muzeum Ziemi w Warszawie. Siedem lat później mieszkańców Pułtuska dotknęła wielka klęska pożaru, który strawił większość zabudowy miejskiej. Spłonęły cenne pułtuskie księgozbiory

Pożar opisał w prasie warszawskiej Henryk Sienkiewicz, który przybył na miejsce tragedii. To wydarzenie posłużyło pisarzowi do opisu pożaru Rzymu w powieści Quo vadis

W latach II Rzeczypospolitej Pułtusk był miastem garnizonowym. Stacjonował tu 13 Pułk Piechoty. W czasie II wojny światowej Pułtusk został zniszczony w ok. 85%. Miasto szczyci się najdłuższym w Europie (380 m) rynkiem

W 1985 miasto zostało odznaczone Krzyżem Komandorskim Orderu Odrodzenia Polski. Miasto jest siedzibą Akademii

120Humanistycznej im. Aleksandra Gieysztora (dawniej Wyższa Szkoła Humanistyczna im. A. Gieysztora) utworzonej w 1994 r.

Zabytki 





  



gotycka Bazylika kolegiacka Zwiastowania NMP z XV wieku, z renesansową przebudową z XVI wieku (kolebkowe sklepienie wykonane w latach 1554-1561)

W 1975 roku papież Paweł VI nadał kolegiacie tytuł bazyliki mniejszej zamek biskupi usytuowany na brzegu Narwi z XIV-XVI wieku, obecnie Dom Polonii. Właścicielem Domu Polonii jest Stowarzyszenie "Wspólnota Polska". W murach zamku przebywali m.in: król Zygmunt Waza, król szwedzki Karol XII, carowie rosyjscy Aleksander I i Aleksander II

Kaplica pw. Świętej Marii Magdaleny przy rynku

Pierwotnie pełniła rolę kościoła parafialnego do czasu zbudowania kolegiaty. W 1944r. została całkowicie zniszczona, zrekonstruowana w latach 1946-1951 ratusz z wieżą ratuszową z XVI w (gotycko renesansowa)

Kościół pojezuicki, barokowy z XVII-XVIII w., odbudowany po pożarze w końcu XIX w. i po 1945 r

Kościół św. Krzyża z XVI w, późnogotycki z elementami barokowo - klasycznymi. Wokół świątyni rozciąga się najstarszy pułtuski cmentarz katolicki, z grobowcami z XIX w

Kościół św. Józefa z XVII w., poreformacki. Do budynku przylegają budynki dawnego klasztoru Benedyktynów, w których w okresie PRL znajdowało się więzienie.

121Ciekawostki 30 stycznia 1868 w okolicy miasta spadł duży rój meteorytowy

Okazy z tego spadku znane są w nauce pod nazwą meteoryt Pułtusk i należą do najliczniejszych polskich meteorytów

Kawałki tego meteorytu można znależć w okolicach Ponikwi wsi leżącej niedaleko Pułtuska.

Pułtusk W sieci Nieoficjalne Forum Pułtuska znajduje się pod adresem: http://www.pultusk.bo.pl

Pułtusk w literaturze i filmie           

Potop (1886) - Henryk Sienkiewicz Wspomnienia niebieskiego mundurka (1906) - Wiktor Gomulicki Klub Włóczykijów (1970) - Edmund Niziurski Kuzynki (2003) - Andrzej Pilipiuk Trzecie pokolenie (2006) - Henryk Purzycki Planeta krawiec (1984) - reż. Jerzy Domaradzki Alternatywy 4 (1986), odc. 1 - reż. Stanisław Bareja Sztos (1997) - reż. Olaf Lubaszenko Dom (2000), kilka odcinków ostatniej serii - reż. Jan Łomnicki Ekipa (2007), odc. 3 i 4 - reż. Agnieszka Holland 39 i pół (2008), odc. 11 (jako Zielona Góra) - reż. Mitja Okorn i Łukasz Palkowski

Honorowi obywatele miasta 

122

Andrzej Bartnicki (1997)     

Aleksander Gieysztor (1998) Jan Paweł II (1999) Lucjan Pawlak (2002) Adam Waldemar Koseski (2004) Stanisław Wojciech Wielgus (2005) Henryk Samsonowicz (2008)

1236. Ostrołęka – wypis z wikipedii: Ostrołęka w ciągu 23 lat była miastem bardzo ściśle związanym z omawianym tu terenem. Była ona bowiem w latach 1975 – 1998 siedzibą województwa ostrołęckiego, w skład którego wchodziło także opisywane tu Pogranicze Kurpioszcyzny. To w Ostrołęce zapadały wówczas różne ważne i mniej ważne decyzje dotyczące tego regionu i jego mieszkańców. Zresztą opisywane tu tereny miały liczne związki z tym kurpiowskim miastem już w latach znacznie wcześniejszych (zwłaszcza w czasach narodowych powstań). Także i dziś te wielorakie powiązania są nadal istotne i dosyć żywe. W Ostrołęce wciąż mieszka bardzo wielu ludzi pochodzących z tego malowniczego zakola Narwi, w tym także i ja. Dlatego zdecydowałem się zamieścić tu trochę informacji także i o tym ciekawym mieście, mimo że w sensie geograficznym, leży ono poza zasięgiem opisywanych tu terenów.

Ostrołęka – miasto powiatowe w województwie mazowieckim. Leży nad rzeką Narwią. Ma status miasta na prawach powiatu, jest też siedzibą powiatu ziemskiego. W latach 1975-1998 stolica województwa ostrołęckiego. Posiada ważne znaczenie administracyjne dla północno-wschodniej części Polski. Dynamicznie rozwijający się ośrodek usług oraz przemysłu energetycznego, budowlanego, celulozowopapierniczego i spożywczego. Ośrodek folkloru kurpiowskiego.

Historia 

124

XI i XII w. – Funkcjonował gród i osada targowa na lewym brzegu Narwi na wysokości ujścia Omulwi

Wiódł tędy szlak handlowy z Mazowsza do Prus.

 

 



 





1373 – 12 maja Ostrołęka otrzymała prawa miejskie chełmińskie nadane przez księcia Mazowieckiego Siemowita III

1526 – Ostrołęka, jako części Księstwa Mazowieckiego, zostaje włączona do Korony

XVI w. – Ostrołęka stała się ośrodkiem starostwa niegrodowego należącego do królowej Bony. Królowa otoczyła swe miasto opieką, dzięki czemu Ostrołęka zyskała rangę ważnego ośrodka rzemieślniczego (sukiennictwo, rzemiosło drzewne) i handlowego – spław produktów leśnych i zboża Narwią do Gdańska

Liczba mieszkańców osiągnęła 2000

1563 – Ostrołęka została dotknięta zarazą oraz pożarem, które spustoszyły miasto

1655-1660 – W okresie potopu szwedzkiego miasto zostało dotkliwie zniszczone. Liczyło zaledwie 400 mieszkańców

1708 – W okolicach Ostrołęki Kurpie stoczyli walki ze Szwedami (bitwa pod Kopańskim Mostem), broniąc im wejścia na tereny puszczańskie

XVII w. – Ożywienie gospodarcze, głównie na skutek rozwoju handlu

1769 – 3 sierpnia po zawiązaniu się konfederacji barskiej, w Ostrołęce odbył się zjazd konfederatów ziemi łomżyńskiej

1777 – Miasto liczyło 1674 mieszkańców i było trzecim pod względem wielkości miastem Mazowsza (po Warszawie i Pułtusku)

1793 – W Ostrołęce stacjonował sztab 1 brygady wraz z 10 szwadronem wielkopolskiej kawalerii narodowej dowodzonej przez brygadiera Antoniego Madalińskiego

Stąd, po zatwierdzeniu II rozbioru Polski, kiedy to miano przeprowadzić redukcję wojsk polskich, Madaliński wyruszył na czele zgromadzonych szwadronów w 125



  

 



126

kierunku Krakowa, dając tym hasło do wybuchu insurekcji kościuszkowskiej

1795 – Po III rozbiorze Polski miasto weszło w skład zaboru pruskiego, stając się jednym z ośrodków miejskich Prus Nowowschodnich

1807 – 16 lutego została stoczona bitwa między wojskami francuskimi a rosyjskimi. Francuzi odnieśli w niej zwycięstwo upamiętnione wyryciem nazwy Ostrołęki na Łuku Triumfalnym w Paryżu. Miasto stało się miastem powiatowym departamentu płockiego w Księstwie Warszawskim

1808 – Miasto wraz z przedmieściami liczyło 2036 mieszkańców

1815 – Ostrołęka została włączona w skład Królestwa Kongresowego i stała się jednym z miast obwodowych

Początek XIX w. – Nastąpił rozwój miasta, opracowano plan regulacyjny, rozpoczęto budowę manufaktury włókienniczej i osady rękodzielniczej na prawym brzegu Narwi pomiędzy ujściem Omulwi, a drogą do Myszyńca

1829 – Miasto liczyło 2883 mieszkańców

1831 – 26 maja Ostrołęka była miejscem bitwy wojsk polskich pod dowództwem J. Skrzyneckiego z armią rosyjską dowodzoną przez I. Dybicza. Do ostatecznego rozbicia wojsk polskich nie dopuścił ppłk Józef Bem, dzięki szarży czwartej baterii artylerii lekkokonnej, którą osobiście dowodził. W wyniku bitwy nastąpiło całkowite zniszczenie prawobrzeżnej osady oraz duże zniszczenie miasta lewobrzeżnego

II poł. XIX w. – W latach 80. zlokalizowano w mieście duży garnizon wojsk rosyjskich. Wybudowano forty, później w Wojciechowicach przy drodze łomżyńskiej, wybudowano koszary. Miasto liczyło wówczas 7965 mieszkańców, a wraz wojskiem 12 949.  





 

 

 

1893 - Ostrołęka zyskała połączenie kolejowe przez Łapy i Małkinię z linią Warszawa-Petersburg

1897 – Miasto zyskało połączenie kolejowe z Tłuszczem

1913 – Liczba mieszkańców bez wojska osiągnęła 13 500. Dynamiczny rozwój miasta zaowocował nowymi zakładami przemysłowymi. Działały m.in. fabryki świec, mydła, kafli, guzików, 2 destylarnie, 3 browary, duża cegielnia, tartak, młyny i inne. Powstał oddział Towarzystwa Krajoznawczego oraz duże, murowane więzienie

1915 – Przez miasto przeszedł front I wojny światowej

Nastąpiły znaczne zniszczenia wojenne. Wycofująca się armia rosyjska spaliła miasto. Liczba mieszkańców spadła do 5 tys., z czego 80% stanowiła ludność żydowska

1918 – Po odzyskaniu przez Polskę niepodległości Ostrołęka weszła w skład województwa białostockiego, w którym pozostawała aż do roku 1939. Na kilka miesięcy przed wybuchem II wojny światowej miasto zostało włączone w skład województwa warszawskiego

1920 – 7 sierpnia miasto zostało zajęte przez Armię Czerwoną, by 23 sierpnia zostać wyzwolone

1920-1939 - Po I wojnie światowej nastąpiła odbudowa miasta oraz rozwój szkolnictwa podstawowego i średniego

1937 – Miasto liczyło 13 650 mieszkańców

1939-1945 – Okres okupacji hitlerowskiej, podczas którego w Ostrołęce utworzone były obozy pracy przymusowej. Miasto zostało poważnie zniszczone

1945 – Ostrołęka została miastem powiatowym w województwie warszawskim

1951 – Rozpoczęto budowę elektrociepłowni.

127  





  



128

1959 – Powstały Ostrołęckie Zakłady CelulozowoPapiernicze

1970-1990 – Liczba mieszkańców wzrosła ponad dwukrotnie

1972-1975 – W mieście powstały kolejne zakłady przemysłowe: Elektrownia "B", Zakłady WapiennoPiaskowe, Zakłady Mięsne, Zakłady Betonów Komórkowych i Proszkownia Mleka. Rozbudowano również obiekty infrastruktury społecznej, powstał nowy szpital, dworzec autobusowy, dom rzemiosła, międzyzakładowy dom kultury, dom sportowca, stadion

1975 – 1 czerwca Ostrołęka po raz pierwszy w swej historii, awansowała do rangi miasta wojewódzkiego

Nastąpił dynamiczny rozwój funkcji administracyjnych i socjalnych

1979 - Na początku kwietnia miasto zostało sparaliżowane na skutek ogromnej powodzi. Poziom rzeki Narew osiągnął wówczas 6 m. W związku z tymi wydarzeniami z wizytą do Ostrołęki przybył E. Gierek 1990 – Restytucja samorządu terytorialnego

1995 - Powstał Most Madalińskiego, wzorowany na moście Barqueta w Sewilli

1999 – Wskutek wprowadzenia zmian w strukturze administracyjnej kraju Ostrołęka straciła pozycję miasta wojewódzkiego, stała się miastem na prawach powiatu oraz siedzibą starostwa powiatowego. Miasto w tym czasie liczyło 54 tys. mieszkańców

2002 - Odbyły się pierwsze po wojnie powszechne wybory prezydenta miasta. Zwyciężył w nich Ryszard Załuska i sprawował swój urząd do roku 2006.Prezydenci Ostrołęki Urząd Prezydenta Miasta Ostrołęki istnieje na stałe od 1975 roku. Wcześniej władzę w mieście sprawowali wójtowie, burmistrzowie, Naczelnicy i Przewodniczący. W roku 1568 Michał Tomaschek sprawował urząd Prezydenta Miasta Ostrołęki. Później Prezydentami Miasta byli też Jan Grądziński (w latach 1787-1791) i Grzegorz Karczewski (lata 1792-1798)

Pierwszym w historii prezydentem, który został wybrany w wyborach bezpośrednich był Ryszard Załuska, który pełnił urząd w latach 2002-2006

Powojenni prezydenci Ostrołęki:         

1975-1978 – Edward Pyskło 1978-1985 – Jędrzej Nowak 1985-1990 – Stanisław Zaczkowski 1990-1992 – Tadeusz Witold Pieczyński 1992-1994 – Wiesław Piaściński 1994-1998 – Jędrzej Nowak 1998-2002 – Arkadiusz Czartoryski 2002-2006 – Ryszard Załuska 2006- obecnie – Janusz Kotowski

Zabytki   

grodzisko wczesnośredniowieczne, gródek obronny pochodzący prawdopodobnie z XII lub końca XI w.; Kościół Farny pw. NMP i św. Mikołaja z XIV w., rozbudowany w latach 1641-1658; zespół klasztorny pobernardyński: kościół św. Antoniego z lat 1666-1696 z polichromią z XVIII w., klasztor z 1660; dziedziniec kalwaryjny z lat 1751-1752; 129 

 

zespół budynków pokoszarowych, druga połowa XIX w.; Kościół pw. św. Wojciecha, wzniesiony w 1890 r., pierwotnie cerkiew prawosławna służąca stacjonującym wojskom rosyjskim; klasycystyczny ratusz, wzniesiony w 1824 r., zniszczony w 1915 r. odbudowany w 1924 r.; budynek dawnej poczty (obecnie Muzeum Kultury Kurpiowskiej), z I poł. XIX w. w tym budynku najprawdopodobniej kwaterował Napoleon.

Kultura Za organizację życia kulturalnego miasta odpowiada przede wszystkim Ostrołęckie Centrum Kultury, w którego skład wchodzą: 







130

Ośrodek Folkloru i Tańca - organizuje m.in. imprezy folklorystyczne, konkursy i przeglądy zespołów ludowych, a także turnieje tańca towarzyskiego

"Galeria Ostrołęka" - prowadzi działalność wystawienniczą, a także zajęcia plastyczne, malarskie, fotograficzne, rzeźbiarskie, czy garncarskie. Odbywają się tu również aukcje eksponatów i wernisaże

Klub "Oczko" - skupia amatorskie zespoły artystycznego ruchu OCK. Odbywają się tutaj przedstawienia teatralne, recitale, koncerty muzyczne, a także konkursy recytatorskie. Klub organizuje coroczną imprezę "Ostrołęcką Jesień Teatralną", na której spotkać się można z różnymi formami teatralnymi, zarówno scenicznymi jak i ulicznymi. Od roku 2005 festiwalowi towarzyszy Przegląd Małych Form Teatralnych "Igła"

Kino "Jantar" - jest jednym z najnowocześniejszych kin w tej części kraju, dysponuje wysokiej jakości sprzętemaudio-wizualnym, spełniającym wszelkie standardy europejskie. Sala kinowa posiada 385 miejsc siedzących

Tutaj odbywają się Ogólnopolskie Spotkania z Piosenką Kabaretową (OSPA) - corocznie w listopadzie oraz Ogólnopolski Festiwal Filmów Amatorskich "Filmowe Zwierciadła" – corocznie w grudniu

Ponadto ważną rolę w propagowaniu kultury Ostrołęki i regionu odgrywają: 





Muzeum Kultury Kurpiowskiej - pod tą nazwą działa od 1998 r., wcześniej funkcjonowało jako Muzeum Okręgowe w Ostrołęce. Obejrzeć tu można m.in. stałą ekspozycję z czasu powstania listopadowego

Miejska Biblioteka Publiczna im. W. Gomulickiego - w swoich zbiorach posiada blisko 190 tys. pozycji książkowych i innych. Promuje działalność wydawniczą rodzimych twórców

Zespół Pieśni i Tańca "Kurpie" - zespół ludowy działający od 1952 roku; występuje z sukcesami w całym kraju, od 2002 r. jest współorganizatorem Ogólnopolskiego Konkursu Tańców Polskich "Kurpiowskie Dwojaki".

Ponadto corocznie w maju odbywają się "Dni Ostrołęki". W ich ramach organizowane są przez władze miasta imprezy plenerowe, festyny, zawody sportowe, koncerty muzyczne

Ważnym akcentem "Dni Ostrołęki" jest widowisko plenerowe "Bitwa pod Ostrołęką", jako upamiętnienie wydarzeń z maja 1831 r.

131Edukacja W Ostrołęce funkcjonuje 10 szkół podstawowych, 8 gimnazjów, 4 Zespoły Szkół Zawodowych, 6 liceów ogólnokształcących oraz 5 placówek szkolnictwa wyższego:   

Wyższa Szkoła Administracji Publicznej; Wyższa Szkoła Ekonomiczno-Społeczna; Zespół Kolegiów Nauczycielskich;

Filie:  

Kolegium Ekonomiczne Wydziału EkonomicznoSocjologicznego Uniwersytetu Łódzkiego; Wydział Nauk o Zdrowiu Akademii Medycznej w Warszawie.

Lokalne atrakcje  





132

Muzeum Kultury Kurpiowskiej, a w nim m.in. stałą ekspozycję poświęconą powstaniu listopadowemu; Forty Bema - mauzoleum powstania listopadowego – budowla-pomnik, otoczona fosą, wykorzystywana do przedstawień plenerowych i części inscenizacji "Bitwy pod Ostrołęką"; pomnik gen. Józefa Bema – bohatera bitwy powstania listopadowego, jaka rozegrała się pod Ostrołęką 26 maja 1831 r.; izba pamięci 5 Pułku Ułanów Zasławskich w ZSZ nr 2 Ostrołęka-Wojciechowice.



Most Madalińskiego – zbudowany w 1995 r., podwieszony na łuku; wzorowany na moście Barqueta w Sewilli; Stare Miasto i deptak śródmiejski (m.in. ulica Głowackiego);

Znani ludzie związani z Ostrołęką (wybór)           

Józef Bem - dowódca wojskowy, bohater bitwy pod Ostrołęką w czasie powstania listopadowego; Adam Chętnik - etnograf, muzealnik, działacz społeczny i polityczny, badacz kultury kurpiowskiej; Franciszek Fiszer – filozof, erudyta, kabareciarz; Arkadiusz Gołaś – siatkarz, reprezentant Polski, olimpijczyk; Wiktor Gomulicki – poeta, publicysta, eseista; Ludwik Kicki – generał, poległ pod Ostrołęką; Antoni Madaliński – dowódca z okresu insurekcji kościuszkowskiej; Dionizy Maliszewski - poeta; Zofia Niedziałkowska - nauczycielka, pracownik naukowy, autorka monografii Ostrołęki; Józef Psarski - lekarz, działacz społeczny i oświatowy; Włodzimierz Steyer – dowódca Marynarki Wojennej;

Ciekawostki 



Ostrołęka jest jednym z czterech polskich miast, których nazwy wyryte są na Łuku Triumfalnym w Paryżu. Jest to symbol zwycięskiej bitwy wojsk napoleońskich z 1807 r

Antoni Madaliński, 12 marca 1794 roku wymarszem swoich wojsk z Ostrołęki rozpoczął insurekcję kościuszkowską; 133 



  

134

Jedna z bram Twierdzy Modlin to "Brama Ostrołęcka"; Zimą 1945 r. na wieść o przejęciu Ostrołęki przez Armię Czerwoną Józef Stalin polecił w Moskwie wydać salut z 12 armatnich salw ze 120 dział; Imię "Ostrołęka" nosił statek handlowy zbudowany w stoczni im. Warskiego w Szczecinie w ramach obchodów 600-lecia miasta. Obecnie los "Ostrołęki" jest nieznany; W kultowym filmie Marka Piwowskiego pt. "Rejs", w jednej ze scen pada znane "droga... chyba na Ostrołękę" W listopadzie 2008 r. pod Ostrołęką została wybudowana wieża radiowo-telewizyjna o wysokości 136m. Jest to najwyższy tego typu obiekt w Polsce.Tu rodzą się wiersze Oto wybór kilku wierszy, które w różnych okresach mojego życia, właśnie tu – na ojczystej ziemi podyktowało mi natchnienie. Jeśli nawet niektóre z nich kończyłem bądź szlifowałem gdzieś z dala od Łasi, np. w Gdańsku lub w Ostrołęce, to pierwotną inspiracją do ich napisania był najczęściej jakiś zachwyt lub głęboka zaduma, rodząca się spontanicznie (zwykle podczas samotnych wędrówek) w pobliżu mego rodzinnego domu. Wśród tych kilku wierszy są zapewne i takie, które mogą budzić jakieś mieszane uczucia albo zdziwienie. Napisałem je jednak – z „wdzięczności za szczęście”! Młodzieńcze uczucia, jak wiadomo, nawet te bardzo burzliwe i piękne – na ogół, dosyć szybko mijają. Zostają tylko jakieś listy, zdjęcia, czy wzruszające wspomnienia. Ale przecież może, a nawet... powinna – przetrwać także wdzięczność i przyjaźń! Zaprezentowane tutaj wiersze, oczywiście w żadnym stopniu nie podważają mojej autentycznej i nieprzemijającej miłości do własnej żony. One faktycznie są tylko swoistym wyrazem szczerej wdzięczności za te wszystkie młodzieńcze fascynacje i miłe wspomnienia, które w tą rodzinną ziemię jeszcze mocniej mnie zakotwiczyły. O szkolnych miłościach, mówi się dzisiaj tak płytko, ironicznie i mało, a przecież te spontaniczne uczucia tak pięknie nas uszlachetniają i zawdzięczamy im tak wiele! Myślę więc, że w tej bardzo osobistej i swobodnej gawędzie powinienem coś ciepłego o tym napisać, gdyż przemilczanie owej szczerej wdzięczności za młodzieńczą radość i szczęście, byłoby tu chyba jakąś dziwaczną hipokryzją i nieuzasadnionym wykrętem

Oprócz wierszy tzw. „zauroczeniowych” są tu jeszcze wiersze o charakterze patriotycznym i religijnym, bo takimi właśnie uczuciami, od najmłodszych lat systematycznie karmiła mnie Ojczysta Ziemia

135W mojej pięknej wiosce Tu każde drzewo pachnie inaczej Deszcz tylko ostrzy tą rajską woń Tu godzinami mógłbym tak siedzieć Siedzieć i patrzeć Czym wciąż obdarza nas Boża Miłość I co stworzyła tu Jego dłoń Ptaki z pamięci tutaj śpiewają Nuty już dawno rzuciły w kąt Genialny koncert Bez partytury bez dyrygenta W mistrzowskim stylu Za darmo dają I nie potrzebne są im głośniki Ani mikrofon ani komputer Ni żaden prąd Melodie płyną prosto do serca Z powiewem wiosny lecą przez świat Odwiecznych pieśni nikt nie fałszuje Nikt nie przekręca Zawsze są piękne i zawsze młode Mimo upływu wieków i lat

Kwiaty jak panny Przed lustrem rosy na palcach stoją Słońce zagląda im prosto w twarz A one oczy listkami stroją I wciąż się śmieją ciepło wesoło Zawsze zalotnie Wszystkie na raz 136Jak mam dziękować Ci wielki Boże I za tą wiosnę i za ten kraj Za kwiaty polskie drzewa i zboże Pola i łąki – zielony gaj I za tą moją rodzinną wioskę Która wciąż dla mnie Jest naj, naj naj… Polska złota jesień (jesienna piosenka) Polska złota jesień Znowu świat przenika Zwiędły polne kwiaty Ucichł śpiew słowika Tylko drzewa namiętnie Stroją się w kolory Pewnie chcą z babim latem Prowadzić amory Choć lata mi szkoda I tęsknię za wiosną Ta złota pogoda Ma minę zazdrosną Więc zachwyt z zadumą Znów chodzą pod rękę To one dyktują Tą właśnie piosenkę Rano mgła nad łąką Swój parol wiesza Kąpie się w niej słonko I serce pociesza 137Nawet niebo błękitne Zachwyca i smuci Swoim blaskiem przyrzeka Ze lato powróci Choć lata mi szkoda I tęsknię za wiosną Ta złota pogoda Ma minę zazdrosną Więc zachwyt z zadumą Znów chodzą pod rękę To one dyktują Tą właśnie piosenkę Mój przyjaciel las Postarzałeś się rodzinny lesie mój Postarzały się twe krzewy i twe drzewa Lecz jak dawniej zdobi cię bogaty strój I jak dawniej w duszy mojej śpiewasz Znaną ścieżką idę znowu poprzez las I znajome mijam drogi i pagórki Chociaż wolniej tutaj płynie Twoje życie i mój czas To spotykam tu już dzisiaj Inne kwiaty, inne ptaki A po drzewach się wspinają Inne mrówki i wiewiórki Słońce patrzy poprzez liście W zamyśloną moją twarz Znów mnie przyjął uroczyście Mój przyjaciel las 138Leśny koncert (tylko w Łasi – wiatr tak śpiewa)

Znowu siedzę na koncercie który już od rana trwa choć nie widzę dyrygenta i orkiestra jest nie ta tą symfonie zapamiętam zapamiętam jak w mym sercu w moich uszach i w mych oczach wszystko tańczy wszystko gra jakaż więc to jest muzyka? jakie dźwięki słychać w niej? to las szumi tańczą drzewa to las szumi i wiatr śpiewa a melodia w głąb przenika niczym woda po kamykach i szeroko się rozlewa jak Dunajec po ulewach gdzieś tam na dnie duszy mej Mogiła nieznanego żołnierza ( To nie jest mój wiersz. – Podyktowała mi go kiedyś moja matka i dzięki Jej za to!) Tam w pustym polu samotna mogiła Jesion wzniósł nad nią swych gałęzi kiście Krzyż litościwy ramiona rozchyla I lecą z wolna chłodne żółte liście 139W samotnym grobie w pustym szarym polu Zamknięty może krzyk młodego życia Może śpi serce pełne niepokoju I zwiędłe liście drżą od jego bicia..

I nikt z nas nie wie kiedy, w której stronie Pożegnały go we łzach oczy matki Biegły ku niemu spracowane dłonie I lat styranych czekały ostatki

I może tylko ten miesiąc wyniosły W godzinę zmroku albo jakieś rano Usłyszał jęk cichy a tak żałosny Mamo moja, och mamo..

Żołnierz nieznany a tak wielki czynem Dziś mamy święto nad jego mogiłą On dzisiaj całej wolnej Polski synem Co z jego śmierci przedwczesnej ożyła Nie miał orderu i krwi tylko wstęga Popłynęła mu poprzez mundur szary Lecz ta nić duszę jego z Polską sprzęgła Życie zmierzyła według bożej miary Bracie daleki nieznany żołnierzu Niechaj spokojnie śpi twe serce ofiarne Słuchaj wolności dzwon Polsce uderza Twe młode życie nie poszło na marne Przychodzi czasem taki dzień (listopadowa zaduma na szelkowskim cmentarzu) 140Jest w roku taki dzień i noc w tym dniu jest taka że czujesz śmierci zimny cień i chce się tobie... płakać znajomych zmarłych rośnie krąg ich krzyże wznoszą się jak ręce pod śniegiem milknie liści song i ich już nie usłyszysz więcej wędrują myśli aż po kres pamięcią sięgasz poza mrok i znów ich twarze widzieć chcesz i znów bezsilny jest twój wzrok cicho kolejny gaśnie znicz i milknie dzwon – ostatni dzwon i cichnie pieśń – ostatnia pieśń i nie poradzisz na to nic gdy swoją dłoń – tą zimną dłoń podaje śmierć – uparta śmierć w tym wątłym ogniu małych zniczy płonie też twój maleńki świat i twoje dni Ktoś teraz liczy i wie za ile zgaśniesz lat pokorny ten mój głos wysłuchać zechciej Panie kiedy dopełni się nasz los w wieczności także obdarz nas miłością i spotkaniem 141Puste tablice Cmentarna cisza Subtelny dzwon Kamienne płyty I te tablice Nie zapisane Co wciąż czekają I pośród grobów Jak gwiazdy lśnią Gwiazdy spadają Jedna po drugiej Goni za nimi Zdziwiony wzrok Wciąż zapisują Puste tablice I tak codziennie I tak co rok Dziś nawet nie wiem Jakie imiona Na tych tablicach Wypisze czas Lecz jest gdzieś inna Niedokończona Wielka tablica Na którą wpiszą Każdego z nas Gwiazdy spadają Jedna po drugiej Goni za nimi Zdziwiony wzrok 142Wciąż zapisują Puste tablice I tak codziennie I tak co rok Sonata księżycowa Beethovena Na polach śnieg Na szybie mróz Po niebie wierny księżyc płynie Fortepian gra Odwieczna pieśń Pieśń o miłości i dziewczynie Tęsknota serc I cisza gwiazd W dźwiękach melodii się ukrywa Srebrzysta noc Muzyczny świat Świat który dusze mi porywa Nasz księżyc lśni Wciąż tak jak lśnił Ja wciąż swych marzeń szukam w niebie Gdzie jesteś Ty Gdzie Twoje łzy Tak dawno już zgubiłem Ciebie ... ... ..

Beethoven zgasł Fortepian zmilkł Księżyc odpłynął w obce strony Zostałem sam Wśród naszych gwiazd I też się czuję zagubiony 143Preludium Des-dur Chopina ( z cyklu – „Wiersze dla żony”) Siedziałeś sam Fryderyku Przy mokrym oknie Z dala od bliskich Z dala od kraju W Twoim preludium Jak w pamiętniku Dźwięki jak myśli To biegną naprzód To zawracają Być może deszczu nie było wcale Być może inne wiodły cię motywy Lecz to preludium jest tak „deszczowe" I tak wspaniałe Że każdą nutę czuję jak kroplę Rzucaną wichrem o szklaną skałę Inne obrazy ? Może tak... może nie..

Lecz ten sam nastrój Moją i Twoją ogarnął duszę Ożywił Ciebie... ożywił mnie Więc widzę Cię tam Dziś Fryderyku I widzę świat Twój A w Twojej muzyce Tak pełnej buntu I pełnej wzruszeń Spotykam polskie ptaki i drzewa Szumiące zboże A wszystko tańczy 144I wszystko śpiewa W rytm Twego deszczu Teraz posłuchaj mnie Fryderyku Zielona wioska... złociste żniwa Gorąca praca i młode dłonie Wtem wiatr Zaszumiał... zaśpiewał I krople deszczu spadły na skronie Potem nieśmiało dotknęły twarzy Deszcz jak wspomnienie Szeptem się odzywa Przenika w serce Budzi wzruszenie Można więc marzyć I odpoczywać..

Gdzieś tam daleko mokną Bieszczady W namiocie tęskni Tęskni dziewczyna Może wzruszona A może smutna Słucha jak deszcz gra swoje ballady Na klawiaturze mokrego płótna Gra jak wirtuoz Niezrównany Godny Chopina – A może deszcz jest też zakochany? Trzy różne postacie Chopin Ona i ja I różne tematy A nastrój ciągle, ciągle ten sam Więc nie jest ważne 145Czy w oknie twym - słońce Chmury Noc albo - kraty Ty także możesz posłuchać deszczu I snuć marzenia Gdy – Chopin gra..

Żniwa (z cyklu - "Wiersze dla żony")

Ciężko pracując przy żniwach nieraz marzyłem że oto leżę sobie na trawie – i odpoczywam spoglądam w niebo – i odpoczywam słucham skowronka – i odpoczywam teraz gdy żniwa i ciężka praca są już nie dla mnie też czasem marzę że mam dziś znowu i tamte... lata i tamtą... siłę znów wiążę snopy szybko i zgrabnie i jakąś dawną – miłość przeżywam i jakąś nową – miłość przeżywam i naszą miłość – też wciąż przeżywam 146bo z każdym rokiem wyraźniej czuję że chociaż ciało więdnie i słabnie to moja młodość i każda miłość tak jak to zboże wciąż się odradza i... żyje we mnie i owocuje..

ziarnami wspomnień oraz nostalgią gdzieś w sercu... na dnie Pierwsza miłość (z cyklu „Młodzieńcze fascynacje” – Pierwsza miłość - zawsze się ją pamięta!)

Na imię miała- Danusia I tylko dziewięć lat jej było Ja miałem prawie... jedenaście Gdy po raz pierwszy właśnie Oczarowała moją dusze Dziewczyna ta i miłość Dziwiłem się jak dziecię Bo przecież dzieckiem Jeszcze byłem Kiedy w zwyczajnym swoim świecie Niezwykłe to uczucie Spotkałem i... odkryłem Pytałem się sam siebie Cóż mi się nagle stało 147Czy jestem może chory Że dni całe I noce i wieczory Wciąż myślę tylko o niej I ciągle mi jej mało Pędziłem więc do szkoły Z radością dotąd mi nie znaną Bo każdy dzień Był wtedy dla mnie Bajecznie piękny i wesoły Gdy mogłem choćby Spojrzeć na nią A każda przerwa była świętem Wielkiego zaglądania W jej serce i w jej oczy Z tym cichym znakiem zapytania Czy ona także Znów zechce mnie zobaczyć? Na papierowym małym sercu Udało mi się w końcu Wyrazić wielkie swe uczucie "Kocham cię piękna Amazonko" Tak napisałem Swą mocno drżącą ręką By to wyznanie – Podrzucić jej i... uciec Uciekłem chyba za daleko Bo miłość za mną nie zdążyła A kartka... tak jak miłość Pożółkła... zbladła..

148I wkrótce też się... przedawniła Lecz jestem wdzięczny Ci Danusiu Za to ze tak mnie zachwyciłaś Wdzięczny za każde Z tamtych wzruszeń I za to moją pierwszą miłość Ona już zawsze - pierwszą będzie Bo dzięki Tobie właśnie Jak w jakiejś pięknej baśni Ta miłość w moim życiu Niczym meteor... zaświeciła

Dla Heleny (z cyklu – „Młodzieńcze fascynacje

Dzięki Helenie już w podstawówce pokochałem - "Iliadę")

Znalazłem ją na strychu Gdzie przeleżała wiele, wiele lat Czytałem głośno i po cichu Bo w niej był wtedy cały Mój cały, nowy świat Tym światem było imię Helena – jak struna drżał mi głos Helena ..

Nawet gdy jej nie było przy mnie Poemat – z pożółkłych kartek ten - poemat Jak słowa w prostym rymie Tak mocno wtedy łączył nas 149Choć Troja była gdzieś daleko A w książce brakło kilka stron Historia ta z przed wielu wieków Zabrzmiała w sercu mym jak dzwon Rezonans był tak doskonały Jak doskonałym był sam wieszcz Bo mnie urzekła też - Helena Jak Parys byłem zakochany „Rozmowy w tańcu” na ten temat Były więc szczere jak ten wiersz Lecz w życiu tak to czasem bywa Że miłość znika niczym mgła Już naszej Troi nie zdobywam Lecz chcę byś była tak szczęśliwa Jak wtedy z Tobą byłem ja

Grażynie..

(z cyklu – „Młodzieńcze fascynacje” –„ byłaś Aniołem mojej młodości”) Teraz też tęsknię Czasem za Tobą..

Dlaczego? – Nie wiem Zwłaszcza gdy widzę Rodzinną wieś Każdy Twój uśmiech I każde Twe słowo Chciałbym w pamięci Odkryć na nowo Dlatego piszę 150Właśnie dla Ciebie Ten ciepły wiersz Byłaś Aniołem Mojej młodości Zachwyt i radość To był nasz świat Te piękne chwile Szkolnej miłości Wciąż trwają we mnie Więc chętnie wracam W swoich wspomnieniach Do tamtych lat Choć dzisiaj jesteś Gdzieś tam daleko Z mężem i z dziećmi Dzielisz swój czas To w naszej wiosce Ja jeszcze czekam Na taką chwilę Która choć trochę Przybliży nas Zostawmy miłość… Wielkie uczucie Ja dla swej żony A Ty dla męża Było, minęło Skończona gra… Lecz jest też przyjaźń W tym naszym świecie Która za nami Wspomnień śladami 151Cicho podąża Więc niechże ona Nadal nas łączy I zawsze trwa… Lucynie – ??? (z c.:Młodzieńcze fascynacje– różańska miłość) Lucyna, ach - Lucyna dziś znowu cię wspominam i pytam się sam siebie czy to wzajemna miłość była? czy tylko ja - kochałem ciebie? za tobą wciąż ganiali chłopaki z różnych klas więc pozwól że zapytam - a co łączyło - nas? siadałem z tobą w ławce śledziłem każdy gest ty - odrabiałaś lekcje ja - próbowałem też lecz jakaż to nauka gdy obok siedzi ktoś w kim ciągle czegoś szukasz i wciąż odkrywasz - coś Lucyna, ach - Lucyna uczniowskich figli minął czas już naszej szkoły dawno nie ma minęło tyle, tyle lat 152a ja tak ciepło cię wspominam i nie jest to mój nowy żart ja chcę naprawdę spotkać cię w tej samej ławce usiąść znów no i dowiedzieć wreszcie się czy wtedy też kochałaś mnie? czy tylko była...to gra słów? Pociąg bez rozkładu

(z c: Młodzieńcze fascynacje – Uli, która mnie oczarowała – „najpiękniejszym uśmiechem na świecie”

W swojej pamięci dobrze widzę Jak śpiewasz solo w szkolnym chórze I tak figlarnie mrugasz okiem Że trochę peszę się i wstydzę Bo nie wiem czy mam patrzeć dłużej Czy szybko uciec przed Twym wzrokiem Kurpiowska suknia... to nie „mini” W niej skrzętnie skryłaś swoje wdzięki Więc wyobraźnia – cuda czyni Bym mógł Cię ujrzeć... bez sukienki Młodzieńczy zachwyt i pokusa Gorące myśli i rozterki A "niespokojna moja dusza" Robiła ciągle mi psikusa I podsuwała – różne gierki Byłaś zalotna ale – skromna I miałaś w sobie coś z Anioła Za Tobą skoczyłbym do ognia Lecz czy Twe serce... zdobyć zdołam?! 153Nie było już spokojnych nocy I w dzień się uczyć też nie dało Urzekły mnie Twe czarne oczy i z moim sercem... coś się stało Bo dudnił we mnie... jakiś pociąg I pędził jak po wodospadzie A ja – cóż biedny mogłem począć Skoro... nie było go w rozkładzie Wspominam teraz to z uśmiechem I nawet trochę... głupio mi Że jeszcze stuka jakimś echem Młodzieńczy pociąg... z tamtych dni Nie miałem wtedy żadnych szans By nie utonąć w Twym uśmiechu Uleczyć mógł mnie... tylko czas Lecz on to robi... bez pośpiechu Więc wciąż się jeszcze odzywają Jakieś marzenia z owych dni I czasem – zasnąć mi nie dają Albo dyktują - własne sny Mijają lata płynie czas Zawrócić go nie umiem Lecz może będzie nowy zjazd I spotkam Ciebie jeszcze raz..

I znowu coś zrozumiem Ty męża masz - ja żonę "Poukładany jakoś świat" I choć nie wszystko jest zamknięte Nie wszystko już skończone 154To warto wiedzieć i pamiętać Że "nikt nie odda nam tych lat" Nie można przecież mieć wszystkiego Bo świat by wtedy nudny był Chcę tylko – Twoim być Ci Kolegą..

"Wdzięcznym za szczęście" Z dawnych dni Nasz Pułtusk stoi tam gdzie stał I Narew nisko mu się kłania "Kochane miasto" - szkolnych lat Znów stawia mi pytania: Co los nam zabrał... a co dał? Dlaczego nas po świecie gania? I czemu krążę tu dziś sam? – Bez opamiętania??? Stasi – z wdzięcznością za szczęście (z c.: Młodzieńcze fascynacje – pułtuska miłość) Ile razy przez Pułtusk przejeżdżam Tyle razy w swych myślach Spotykam Cię znów Tutaj zawsze pamięcią ku Tobie podążam Tu ciągle widzę Twe czarne oczy I tu jeszcze słyszę Wiele z tych naszych Tajemnych słów Kochanko moja Muzo mej pięknej, szkolnej młodości Tak różne drogi wybrał nam los 155Cóż wiec zostało z naszych spacerów Z naszej miłości Co jeszcze może dziś łączyć nas Masz pewnie męża, wnuki i dzieci Kochacie siebie To Twoja radość i to Twój dom Ja żyje także w swym własnym świecie Jako szczęśliwy dziadek Ojciec i mąż I tylko czasem myślami wracam..

Znowu do Ciebie I tylko czasem... ulegam snom Dziś nawet nie znam Twego nazwiska Nie wiem gdzie mieszkasz Z kim dzielisz los Lecz mam nadzieję Że może kiedyś znów Cię zobaczę Jak dawniej... z bliska Albo usłyszę... chociaż w słuchawce Twój ciepły głos Bo ciągle jesteś gdzieś w moim sercu Nadal ta sama.... nadal mi bliska Mimo rozłąki i mimo lat Zgubionych marzeń już nie odzyskam Lecz ciągle łączą nas tamte lata Szkolne wspomnienia i tamten świat Miłość to jednak cudne uczucie Ona potrafi pokonać czas Nawet gdy zwiędnie albo przeminie To coś ciepłego na całe życie 156Jakąś iskierkę Która nie gaśnie ani nie ginie Zostawia w sercu Zostawia... w nas Serenada dla „Wróbelka” (z cyklu – Skojarzenia) Choć tak późno cię poznałem a w mym sercu był już ktoś tak mnie jakoś zachwyciłaś że się prawie... zakochałem jak Mickiewicz więc pytałem czy to miłość, czy to przyjaźń no i jaki będzie finał gdy rozwinie się to – coś miałaś uśmiech tak zalotny jak wiosenny słońca brzask nie jest łatwo mu się oprzeć zwłaszcza gdy się budzi miłość oraz w czarnych oczach blask lecz ta miłość nie zdążyła wykiełkować w sercu mym bo po prostu się spóźniła i zabrakło miejsca w nim więc rozeszły się nam drogi nim je wspólny złączył trakt tylko powiew lat tych młodych jest na szczęście, ciągle jeszcze taki... rześki, taki... błogi 157i na strunach mojej duszy swą melodię cicho gra dzikie gęsi i bociany już daleko odleciały gdzieś za morza, na kraj świata jak mej wiosny piękne dni został jednak... wróbel mały i wspomnienia... też zostały by ożywiać tamte lata i dzisiejsze nasze sny –––––––––––––– dedykuję Ci „Wróbelku” słowa proste lecz głębokie czyli... serenadę tę byś zechciała na nią zerknąć znów figlarnie mrugnąć okiem i... uśmiechnąć... do mnie się

Żadna z mych dziewcząt (z cyklu – „Wiersze dla żony”) Żadna z mych dziewcząt z Tobą się Jadziu równać nie może chociaż je wszystkie ciepło wspominam a ich imiona wyryte w sercu ciągle tam są

158czy nam jest lepiej czy trochę gorzej to najważniejsze przecież jest to że połączyła nas nasza miłość – na całe życie i obdarzyła rodzinnym szczęściem – bardzo obficie a więc dziękujmy dobremu Bogu za taką miłość i razem z dziećmi cieszmy się nią! Roześmiane grusze (z cyklu - "Wiersze dla żony")

Czy kiedyś widziałaś jak kwitną w polu roześmiane grusze? oczywiście - widziałaś..

znów trafiam pytaniem jak kulą w płot lecz czy się dokładnie tym gruszom przyjrzałaś oczami serca i duszy jak kwitną namiętnie na wiosnę co rok? z jakim wdziękiem i gracją ich kwiaty romansują ze słońcem jak się poddają delikatnym pieszczotom 159majowych powiewów jakie słowa wciąż szepcą - tajemne, gorące do barwnych motyli i pszczół jakim tańcem je kuszą i śpiewem by złapać je w locie zachwycić – zatrzymać i zwabić je znów Ty dla mnie ciągle kwitniesz jak grusza zawsze ciekawie zawsze inaczej na szarym polu zwykłych problemów zwykłego życia lśni twoja biel więc niczym pszczoła krążę dokoła Twojego serca i Twej postaci która zachwyca wciąż mnie – i wzrusza dzieli się słońcem i daje cień Zrośnięte dwa drzewa (z cyklu – „Wiersze dla żony) Spotkałem kiedyś zrośnięte dwa drzewa każde z nich było innego gatunku a jednak umiały razem tańczyć i śpiewać 160z harmonią i wdziękiem tą samą melodię tą samą piosenkę wciąż stały i trwały w miłosnym uścisku tak mocnym i pięknym jak para kochanków wtulona w siebie przy pocałunku – My Jadziu także jak te dwa drzewa złączone razem -wrośliśmy w czas i udowadniać nam już nie trzeba jakie to szczęście nam się trafiło że znaleźliśmy siebie i miłość a może to Ona - znalazła nas?

Żelazna koza (jesienna tęsknota z cyklu – „Wiersze dla żony”) Żelazna koza łyka kolejne Sękate drwa Żwawo więc ogień w kuchni furkocze Kłębi się para Woda w czajniku syczy, bulgocze Ciepłe powietrze nad ogniem drga Miarowo klaszcze i z wiatrem śpiewa Drewniana chata o szklanych oczach Kłania się brzoza i gwiżdże sosna Jesień..

161Mgła jak kurtyna z niebem się zrosła Jesień..

To szara jesień..

skąpana w deszczu, schowana w drzewach Swój koncert gra Iskry układam w ogniste fale Albo zaplatam w złote warkocze Takie jak miałaś tamtego dnia Kiedy Cię jeszcze nie znałem wcale Ani Ty mnie Na szkolnym zdjęciu twoje warkocze Są wciąż urocze I tak splecione jak nasze dłonie Jak serca dwa Ze zdjęcia patrzysz dziś w moje oczy Bo odnalazła nas nasza miłość Spisana w gwiazdach lipcowej nocy I zapłonęła, i nadal płonie Przyszła została Deszcze i wiatry wszystkie przetrwała I dalej trwa Dawno minęły młodzieńcze dni Szkolne miłości gasły jak lampa Wchłaniał je mrok I tylko czasem wracają myśli Wracają sny I tylko czasem... łudzi mnie wzrok Lecz skoro w ogniu widzę warkocze I widzę Twoją dziewczęcą twarz To niech ten ogień dalej furkocze Niech przypomina nam młode lata Tamte marzenia i tamten czas 162Żelazna kuchnia jest jak wspomnienie Z dawno minionych chłopięcych dni Naftowa lampa znów się rumieni Wszystko powraca Jak refren wraca..

A może tylko... mi się to śni? Literacka emerytura Noszę wciąż w sobie Setki nie spisanych wierszy Wielu z nich nigdy już nie zapisze I wiem że nie jestem Ani ostatni ani też pierwszy Który z poezją kipiącą W kambuzie swego serca Spokojnie odpływa ku światłu i ciszy Sosny nad Narwią w ich cieniu tworzę wciąż nowe wiersze potem je dzielę jak Arystoteles i na te... drugie i na te... pierwsze wyciskam z siebie niczym żywice słowa kojące i słowa cierpkie 163tu patrząc w niebo w słońca źrenice otwieram serce na cud natchnienia na tajemnicę tak jak te szyszki z ziarnami wzruszeń otwieram serce i swoją duszę a sosny - szumią i Narew - płynie wiersze jak kwiaty niebawem zwiędną i wszystko minie i tylko miłość ponadczasowa rośnie i rośnie dyktując proste odwieczne słowa

?-!-?-

Któż jest autorem księgi wydarzeń Gdzież jest reżyser odwiecznych scen Kto skomponował melodię życia Kim jest projektant bezkresnych sfer ? W nieogarniętej kosmicznej toni Rozkołysany wiruje świat A wokół echo milczenia dzwoni Strzegą tajemnic lawiny lat – 164I tylko człowiek stawia pytania W mrokach wszechbytu szuka wciąż dróg W końcu olśniony błyskiem poznania Odkrywa prawdę i woła – Bóg ! – Bóg! A potem kruszy się podium wiary Na nowe szlaki los rzuca nas I znów odradza się problem stary I znów pytania przynosi czas – Któż jest autorem księgi wydarzeń Gdzież jest reżyser odwiecznych scen Kto skomponował melodię życia Kim jest projektant bezkresnych sfer ? Zbyt mała wiedza sieje zwątpienie Niweczy cały poznawczy trud Wiarę zamienia znów w przygnębienie Albo też rodzi pychę i bunt – Prawdziwa mądrość ma smak pokory W gmachu Miłości to ledwie próg Cóż z niego widać - blask i kolory Jakie mieć może jedynie - Bóg 

( Łaś, Gdańsk, Ostrołęka 1969 – 2001) Ps. Ten wiersz od pierwszego znaku zapytania aż do ostatniej kropki pisało mi - życie. Pisało przez ponad trzydzieści lat

165Modlitwa okolicznościowa Do Matki Bożej Królowej Polski Chociaż jesteś matką Tak wielkiego Boga Że Jego potęga Przytłacza i wzrusza Wiem że serce masz takie Że w nim znajdą schronienie Również nasze małe Niespokojne dusze Chociaż brałaś w opiekę Rycerzy i króli Wiem że człowiek zwyczajny Może liczyć na Ciebie Bo go pragniesz przytulić Wprawdzie tron Twój wysoko A królestwo masz w niebie Wiem że spieszysz z pomocą Kiedy Polska w potrzebie Moje słowa się wznoszą Jak krzyż - prosto wysoko Ratuj nas i Ojczyznę Daj nam wiarę, nadzieję i miłość Bezpieczną, radosną, głęboką

166Pasja (refleksje po obejrzeniu filmu– „Pasja”) jakże okrutny może być człowiek i jakże Wielki może być Człowiek kto widział - zrozumie co przeżył - nie powie bo mówić się nie da gdy sięgasz dna duszy by spojrzeć w głąb nieba recenzję o "Pasji" pisze sumienie pisze ją - w sercu, nie w głowie bo film ten - to Jego Miłość, pokora, cierpienie..

bo film ten - to także moja modlitwa refleksja, wzruszenie i - spowiedź to - łza taka wielka i ciężka jak męka konania jak ciało Chrystusa na gwoździach rozpięte włócznią rozdarte wrośnięte w krzyż to - łza która w serca uśpione, niewdzięczne, uparte jak młotem uderza a w duszy pieśń nową 167wydzwania, wydzwania, wydzwania..

rozbudza i skłania by unieść głowę i spojrzeć wzwyż to krew i zbawienie cud zmartwychwstania otwarte niebo i pusty grób i ... cisza..

zaduma, zdziwienie..

rachunek w dwu zdaniach co robię ? kim jestem ? On cierpiał też za mnie..

Dlaczego? pytania, pytania, pytania..

i jedna odpowiedź - tak kocha... Bóg...

Nasz Ojciec i Brat Miliony wyciągniętych rąk ku jednej białej postaci Symfonia bijących serc Wspólna modlitwa i wspólny śpiew Tysięcy sióstr i braci Poszedł do obcych... a oni go przyjęli Przyszedł do swoich... i swoi - klęknęli I choć tak trudno być prorokiem We własnym ojczystym kraju To tu za Nim tęsknią i tu Go kochają Był jednym z nas Polakiem - człowiekiem I On też często zatroskaną miał twarz 168I On coraz bardziej pochylał się z wiekiem Lecz zawsze zachwycał i wciąż nas umacniał Swoją modlitwą, mądrością, cierpieniem, uśmiechem Człowieku w bieli Szedłeś jak siewca Z miłością i wiarą, z potęgą pokory Szedłeś przez miasta i wioski Po górach, pustyniach, przez kraje, przez świat Szedłeś wołając – „Nie lękajcie się!” „Nie lękajcie się...” „Otwórzcie drzwi Chrystusowi!” „Niech zstąpi Duch Twój..

Niech zstąpi Duch Twój ! I odnowi Oblicze ziemi..

Tej ziemi ...” Wyschniętej – spragnionej miłości, nadziei Spragnionej, wyschniętej od lat Na naszych oczach działy się... cuda Bez czołgów, dział i wojska Bez groźby rakiet Ta wielka miłość i siła Ducha zmieniła Polskę Wstrząsnęła światem kruszyła mury i zęby krat A kiedy już do nas nie szedłeś Cierpienia swe znosząc z godnością - w pokorze Patrzyliśmy w okno wołając – Boże! Matko! Polski i świata Królowo! Pomóż powiedzieć mu chociaż jedno ojcowskie słowo Bo czeka na nie Polska I świat

169Ja człowiek grzeszny i Polak mały Dumny z wielkości Twojej posługi Powiem Kim byłeś, Kim dla mnie jesteś i jaki twój znak Ty byłeś... granit – z polskiej zrodzony ziemi Skała... nad skały Rybak Chrystusa – „Jan Paweł - Wielki" Choć rzekłeś - „Drugi” I piszą – tak Z cichą zadumą powiem coś jeszcze Mimo wzruszenia i mimo łez Choć ta rozłąka rani nam serce I bardzo trudna jest do zniesienia To jednak wierzę, z radością ... wierzę Że jest tam – w niebie – „Jan Paweł – Święty” Nasz nowy... Święty On nie zostawi Polski w potrzebie I świata – też Tak się spełniają Wieszczów marzenia Prorocze słowa W czasach niewoli rzucane w świat Bo był to przecież i będzie już zawsze „Słowiański papież" „Biskup z Krakowa Nasz Wielki Ojciec – „Ludowy Brat”

Na Twym pogrzebie na Twym pogrzebie modlił się z nami nawet i wiatr wciąż w Świętej Księdze kartki przewracał szukał słów pięknych 170i powtarzanych często przez Ciebie modlił się szeptem - modlił i płakał jak każda siostra i każdy brat targał flagami i w serca wnikał swoim powiewem ocierał łzy a potem ucichł i księgi więcej już nie otwierał już jej nie czytał a tylko słuchał –słuchał... i płakał tak jak i my potem wiatr wtulił się w polskie flagi i po cichutku zaszumiał znów może zatęsknił do polskich pieśni i polskiej mowy może chciał jeszcze zanucić „Barkę” i do kazania dorzucić choćby – dwa polskie zdania i kilka ciepłych, życzliwych słów: dzięki Ci Polsko za Twego Syna, Jego przyjaciół i Jego dom

dzięki za wszystko co tak ukochał i w testamencie swoim wspominał, zanim podążył przed Boga tron

kochany Ojcze mówiłeś kiedyś – tu u nas w Polsce że oto „rzucasz słowa na wiatr” wiatr je wysłuchał..

i poniósł dalej z miłością i wiarą 171z potęgą Ducha poniósł – i zasiał...

dobrze je zasiał bo obrodziły one wspaniale dlatego tęskni za Tobą dzisiaj nie tylko Polska lecz cały świat

Czasem wołam Cię po imieniu Chociaż jesteś mi droga Jak miłość jak honor Tak droga że droższa niż życie To przecież nie zawsze Potrafię Cię nazwać Bo można o Tobie Też myśleć po cichu I kochać Cię skrycie O ciebie walczyli królowie rycerze Ludzie nieznani i prości Dla Ciebie ginęli kapłani żołnierze Chociaż też często nie śmieli mówić Że idą po Twoją wolność Po prostu z miłości Wiersze piosenki filmy utwory Ziemia i praca I dzieje tak żywe ciekawe jak baśnie Pełne są Ciebie Gdy nawet słów braknie Lub jest ich niewiele Biją nam serca 172A to... Polska właśnie A to Polska właśnie Więc chociaż nie umiem I nie śmiem zbyt często Wymawiać słów wielkich I świętych jak Twoje To jednak są chwilę Że muszę jak dziecko Zawołać do Ciebie Polsko – Ojczyzno Ty moja!

173Biogram autora (sporządzony na podstawie odnośnej dokumentacji i aktualnego wypisu z „Wikipedii” oraz ze „Słownika Biograficznego Kurpiowszczyzny XX Wieku, opracowanego przez St. Pajkę – ISBN 978–83– 916349–2–9) Ryszard Makowski – ur. 03.XII. 1948 r. w Ostródzie w rodzinie chłopskiej, syn: Stanisława i Haliny z d. Kajma

Rodzina: żona Jadwiga i czworo dzieci: Sylwia, Aneta, Paweł i Agnieszka Wykształcenie – mgr pedagogiki specjalnej Przebieg kształcenia : Szkoła Podstawowa w Łasi (1955-62 r.), Liceum Pedagogiczne w Różanie (do 1962-65 r.) a następnie w Pułtusku (1965-67 r.), studia z zakresu matematyki i fizyki na Uniwersytecie Warszawskim, Gdańskim i Toruńskim (196773), studia na kierunku resocjalizacji w Wyższej Szkole Pedagogiki Specjalnej w Warszawie (1981-85 r.) Przebieg pracy zawodowej: Ośrodek Szkolno-Wychowawczy dla Dzieci Niewidomych w Bydgoszczy (1973-75 – wychowawca), Państwowy Dom Dziecka w Ostrołęce oraz Pogotowie Opiekuńcze w Przystani ( 1975-76 – wychowawca), Zakład Poprawczy i Schronisko dla Nieletnich w Laskowcu (1976- 93 – wychowawca i nauczyciel, 1993- 98 – dyrektor, od 1998 – na emeryturze), praca zlecona w I Społecznym Liceum Ogólnokształcącym w Ostrołęce (1998 -2005r - nauczyciel) oraz w Kolegium Edukacji Specjalnej w Warszawie (od 1997 do 2005 – wykładowca), a od października 2006r prowadzi 174programowe zajęcia ze studentami w Akademii Pedagogiki Specjalnej w Warszawie. Od kilku lat współpracuje też z Helsyńką Fundacją Praw Człowieka – współorganizując i prowadząc specjalistyczne, międzynarodowe szkolenia z zakresu innowacyjnych metod współczesnej resocjalizacji

Działalność społeczna: propagator Kurpiowszczyzny ( m in

opracowanie i wyznakowanie 70 -cio km. „Trasy Duchów, Odpustów i Legend” oraz 12 - to km. „Szlaku Bitwy pod Ostrołęką”); autor kilku publikacji (m.in.: e-book – „Zimą na grzyby”, mi-ni przewodnik – „Po drogach i bezdrożach pogranicza Kurpiowszczyzny”, tomik – „Wiersze dla żony”, książka – „Za murami poprawczaka”, artykuły pedagogiczne, wiersze, polemiki, itp.); prelegent i kolekcjoner archiwalnych przeźroczy i filmów dotyczących turystyki regionalnej i międzyszkolnej; przodownik turystyki kajakowej i pieszej, organizator kilkuset zakładowych, regionalnych i ogólnopolskich rajdów, spływów, wycieczek i szkoleń z zakresu turystyki kwalifikowanej; wieloletni działacz: Oddziału Kurpiowskiego i Zarządu Wojewódzkiego PTTK w Ostrołęce (najpierw - członek Zarządu a następnie jego wiceprezes), Zarządu Głównego PTTK w Warszawie (w Komisji Turystyki Młodzieżowej), Komendy Hufca i Komendy Chorągwi ZHP w Ostrołęce; organizator okręgowych i ogólnopolskich „Przeglądów Dorobku Artystycznego Zakładów Poprawczych i Schronisk dla Nieletnich” w Wojewódzkim Domu Kultury w Ostrołęce

Odznaczenia i dyplomy: m.in.: Odznaka „Za zasługi dla województwa ostrołęckiego” (1983), Brązowa Odznaka „Zasłużony działacz turystyki” (1985), Honorowa Odznaka Przyjaciół Harcerstwa” (1987), Srebrna Odznaka „ Zasłużony w pracy PTTK wśród młodzieży” (1987), Srebrna Honorowa Odznaka PTTK (1989), Srebrna Odznaka „Zasłużony działacz 175turystyki” (1993), Złota OTP (Odznaka Turystyki Pieszej), Złota GOT (Górska Odznaka Turystyczna), „Medal Komisji Edukacji Narodowej” (1998), Specjalny Dyplom Ministra Sprawiedliwości oraz Dyrektora Departamentu za całokształt pracy resocjalizacyjnej oraz innowacyjny styl kierowania Zakładem Poprawczym i Schroniskiem dla Nieletnich w Laskowcu (1999)

Zainteresowania: filozofia, przyroda, pedagogika specjalna, religioznawstwo, parapsychologia, informatyka, muzyka klasyczna, poezja, małe formy teatralne, fotografia, turystyka kwalifikowana (piesza, górska, kajakowa, rowerowa, narciarska, survival...) Kontakt: www.rysmak.jasky.pl E– mail: turmak@wp.pl Tel: 799 016 704, 029 76 127 06 Ulubiona sentencja: „Mała wiedza oddala od Boga, duża – przybliża do Niego coraz bardziej” – L. Pasteur.

176177178179Drogi Czytelniku! Będzie mi bardzo miło, jeśli ta książka nie tylko Cię zaciekawi, ale także zainspiruje i zachęci do opisania swoich własnych rodzinnych stron. Każda bowiem wioska i każde miasto jest interesujące i godne opisania, a taki opis w postaci książki, czy wygodnego ebooka, może być z kolei bardzo cennym i niebanalnym prezentem, zwłaszcza dla sympatyków i rodaków Twojej miejscowości. Powodzenia! Chcę też tu dodać, że wcale nie musimy się już rozstawać

Zapraszam Cię bowiem do lektury także innych moich książek, które aktualnie można dostać w wersji elektronicznej (np. na portalu: Wydaje.pl: http://wydaje.pl/users/profile/1647 ) lub tradycyjnej ( np. w różnych księgarniach, na Allegro albo po skontaktowaniu się z autorem: turmak@wp.pl )

Są to m.in.: 1) „ZA MURAMI POPRAWCZAKA” – refleksje i wspomnienia wieloletniego wychowawcy i dyrektora Zakładu Poprawczego w Laskowcu k/ Ostrołęki 2) „ZIMĄ NA GRZYBY” – praktyczny poradnik zimowego grzybiarza (zawierający m.in. dokładne opisy zimowych grzybów, ciekawe przepisy na oryginalne dania i nalewki, konkretne rady i wskazówki usprawniające zimowe wędrówki) 3) Uprzejmie też zapraszam Cię na moją stronkę: www.rysmak.jasky.pl - gdzie np. w zakładce „Forum”, możesz znaleźć wiele interesujących wypowiedzi różnych osób (zwłaszcza studentów), a także sam możesz swobodnie dodawać własne uwagi i komentarze.

180181